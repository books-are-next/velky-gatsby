<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola I">
    <meta name="apple-mobile-web-app-capable" content="yes">
    <title>Kapitola I</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Francis Scott Fitzgerald: Velký Gatsby">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Velký Gatsby">
    <meta property="og:title" content="Velký Gatsby">
    <meta property="og:type" content="book">
    <meta property="og:book:author" content="Francis Scott Fitzgerald">
    <meta property="twitter:title" content="Francis Scott Fitzgerald: Velký Gatsby">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./promo.html">
    <link rel="next" href="./velky_getsby_008.html">
    <meta name="nb-order" content="1">
    <link rel="self" href="velky_getsby_007.html">
    <meta name="nb-identifier" content="fitzgerald-velky-gatsby-e9367bc">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="5431" data-nb-chars="32191">
    <nav role="doc-toc">
      <ul class="plain section">
        <li><a href="velky_getsby_007.html">Kapitola I</a></li>
        <li><a href="velky_getsby_008.html">Kapitola II</a></li>
        <li><a href="velky_getsby_009.html">Kapitola III</a></li>
        <li><a href="velky_getsby_010.html">Kapitola IV</a></li>
        <li><a href="velky_getsby_011.html">Kapitola V</a></li>
        <li><a href="velky_getsby_012.html">Kapitola VI</a></li>
        <li><a href="velky_getsby_013.html">Kapitola VII</a></li>
        <li><a href="velky_getsby_014.html">Kapitola VIII</a></li>
        <li><a href="velky_getsby_015.html">Kapitola IX</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./promo.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">Kapitola I</span></h1>
        <section>
          <p class="chunk" data-nb-ref-number="2" data-nb-words="24" data-nb-chars="118"><span class="idea" data-nb-ref-number="2" id="idea2" data-nb-words="24" data-nb-chars="118">Když jsem byl mladší a&nbsp;všechno se&nbsp;mě&nbsp;hloub dotýkalo, dal mi&nbsp;otec jednu radu, která se&nbsp;mi&nbsp;od&nbsp;té&nbsp;doby pořád honí hlavou.</span></p>
          <p class="chunk" data-nb-ref-number="3" data-nb-words="21" data-nb-chars="132"><span class="idea" data-nb-ref-number="3" id="idea3" data-nb-words="21" data-nb-chars="132">„Vždycky když dostaneš chuť někoho kritizovat,“ řekl mi, „vzpomeň si, že&nbsp;všichni lidé na&nbsp;tomhle světě neměli takové výhody jako ty.“</span></p>
          <p class="chunk" data-nb-ref-number="4" data-nb-words="171" data-nb-chars="1127"><span class="idea" data-nb-ref-number="4" id="idea4" data-nb-words="171" data-nb-chars="1127">Víc neřekl, ale byli jsme k&nbsp;sobě vždycky jistým zdrženlivým způsobem neobyčejně sdílní a&nbsp;já pochopil, že&nbsp;měl na&nbsp;mysli daleko víc. Proto také bývám zdrženlivý v&nbsp;úsudcích; ten zvyk mi&nbsp;otevřel mnoho podivuhodných povah a&nbsp;učinil mě&nbsp;rovněž obětí hezké řádky notorických otravů. Vyskytne-li se&nbsp;totiž podobná vlastnost u&nbsp;někoho normálního, abnormální mysl ji&nbsp;rychle objeví a&nbsp;přimkne se&nbsp;k&nbsp;ní, a&nbsp;tak se&nbsp;stalo, že&nbsp;jsem byl na&nbsp;univerzitě neprávem obžalován z&nbsp;politikaření, protože jsem byl zasvěcen do&nbsp;tajných bolů neznámých výstředních lidí. Většinu těch důvěrností jsem nevyhledával&nbsp;– často jsem předstíral spánek, zaměstnání nebo nepřátelskou lhostejnost, když jsem podle nějakého neklamného znaku zjistil, že&nbsp;důvěrné sdělení je&nbsp;na&nbsp;obzoru, neboť důvěrná sdělení mladých mužů, nebo alespoň způsob, jakým je&nbsp;vyjadřují, mají obvykle sklon k&nbsp;plagiátorství a&nbsp;brzdí je&nbsp;zřejmá vnitřní cenzura. Být zdrženlivý v&nbsp;úsudcích vyžaduje nekonečné naděje. Pořád se&nbsp;ještě trochu bojím, že&nbsp;o&nbsp;něco přijdu, zapomenu-li&nbsp;– jak otec snobsky poznamenal a&nbsp;já snobsky opakuji&nbsp;–, že&nbsp;smysl pro základní pravidla slušnosti je&nbsp;novorozeňatům rozdělován nerovnoměrně.</span></p>
          <p class="chunk" data-nb-ref-number="5" data-nb-words="228" data-nb-chars="1414"><span class="idea" data-nb-ref-number="5" id="idea5" data-nb-words="228" data-nb-chars="1414">Když jsem se&nbsp;takto pochlubil svou snášenlivostí, musím přiznat, že&nbsp;má&nbsp;jisté meze. Základy chování mohou spočívat na&nbsp;tvrdé skále nebo na&nbsp;mokrých bažinách, ale když to&nbsp;dosáhne určité meze, je&nbsp;mi&nbsp;už&nbsp;jedno, na&nbsp;čem spočívají. Když jsem se&nbsp;loni na&nbsp;podzim vrátil z&nbsp;Východu, cítil jsem, že&nbsp;toužím, aby svět nosil uniformu a&nbsp;postavil se&nbsp;jednou provždy do&nbsp;jakéhosi morálního pozoru; nestál jsem už&nbsp;o&nbsp;žádné bouřlivé výlety, na&nbsp;nichž by&nbsp;se&nbsp;mi&nbsp;dostalo privilegia nakouknout do&nbsp;lidského srdce. Jenom na&nbsp;člověka, který dává této knize jméno, jsem nereagoval tímto způsobem&nbsp;– na&nbsp;Gatsbyho, jenž byl ztělesněním všeho, k&nbsp;čemu cítím nepředstírané opovržení. Rodí-li se&nbsp;osobnost z&nbsp;nepřetržité řady úspěšných gest, pak v&nbsp;něm bylo něco oslnivého, jakási zvýšená citlivost pro přísliby života, jako kdyby byl spřízněn s&nbsp;některým z&nbsp;oněch složitých přístrojů, které zaznamenávají zemětřesení na&nbsp;vzdálenost deseti tisíc mil. Takhle citlivá vnímavost neměla nic společného s&nbsp;onou otřelou přístupností dojmům, která se&nbsp;skrývá pod důstojným pojmem „tvůrčí povahy“&nbsp;– bylo to&nbsp;mimořádné nadání doufat, romantická schopnost být neustále v&nbsp;očekávání, jakou jsem u&nbsp;nikoho jiného nikdy nenašel a&nbsp;jakou asi už&nbsp;stěží někdy najdu. Ne&nbsp;– nakonec se&nbsp;ukázalo, že&nbsp;s&nbsp;Gatsbym je&nbsp;všecko v&nbsp;pořádku; mému zájmu o&nbsp;jalové stesky a&nbsp;krátkodeché extáze lidských bytostí učinilo načas konec to, čeho se&nbsp;Gatsby stal kořistí, ten bídný prach, který se&nbsp;zvedal za&nbsp;jeho sny.</span></p>
        </section>
        <section>
          <p class="chunk" data-nb-ref-number="6" data-nb-words="66" data-nb-chars="407"><span class="idea" data-nb-ref-number="6" id="idea6" data-nb-words="66" data-nb-chars="407">Naše rodina patří již tři generace k&nbsp;význačným zámožným lidem v&nbsp;tomto středozápadním městě. Carrawayové jsou vlastně jakýsi klan a&nbsp;říká se&nbsp;o&nbsp;nás, že&nbsp;pocházíme od&nbsp;vévody z&nbsp;Buccleuchu; ale skutečný zakladatel větve, k&nbsp;níž patřím, byl bratr mého dědečka, který se&nbsp;sem přistěhoval v&nbsp;roce jednapadesátém, do&nbsp;občanské války za&nbsp;sebe poslal náhradníka a&nbsp;zařídil si&nbsp;železářství ve&nbsp;velkém, které můj otec vede dodnes.</span></p>
          <p class="chunk" data-nb-ref-number="7" data-nb-words="182" data-nb-chars="1061"><span class="idea" data-nb-ref-number="7" id="idea7" data-nb-words="182" data-nb-chars="1061">Nikdy jsem toho prastrýce neviděl, ale říkají o&nbsp;mně, že&nbsp;jsem mu&nbsp;podoben&nbsp;– soudí tak zejména podle poněkud přísně se&nbsp;tvářícího portrétu, který visí v&nbsp;otcově kanceláři. Skončil jsem studie v&nbsp;New Havenu roku 1915, právě čtvrt století po&nbsp;svém otci, a&nbsp;o&nbsp;něco později jsem se&nbsp;zúčastnil onoho opožděného teutonského stěhování národů známého pod jménem světová válka. Náš protiútok se&nbsp;mi&nbsp;líbil do&nbsp;té&nbsp;míry, že&nbsp;když jsem přišel zpátky, neměl jsem stání. Místo aby byl Středozápad teplým koutkem v&nbsp;srdci světa, vypadal nyní jako rozervaný okraj vesmíru&nbsp;– a&nbsp;tak jsem se&nbsp;rozhodl jít na&nbsp;Východ a&nbsp;naučit se&nbsp;obchodovat s&nbsp;cennými papíry. Obchodoval s&nbsp;nimi každý, koho jsem znal, a&nbsp;tak jsem se&nbsp;domníval, že&nbsp;jednoho svobodného mládence to&nbsp;ještě může uživit. Všechny tety a&nbsp;strýcové o&nbsp;tom konali porady, jako by&nbsp;pro mne vybírali přípravku, ale konečně, tváříce se&nbsp;velmi vážně a&nbsp;zdráhavě, prohlásili „no vlastně&nbsp;– proč ne“. Otec se&nbsp;uvolil, že&nbsp;mě&nbsp;bude rok finančně podporovat, a&nbsp;po všelijakých zdrženích jsem přišel na&nbsp;Východ&nbsp;– myslil jsem, že&nbsp;natrvalo&nbsp;– na&nbsp;jaře v&nbsp;roce dvaadvacátém.</span></p>
          <p class="chunk" data-nb-ref-number="8" data-nb-words="111" data-nb-chars="640"><span class="idea" data-nb-ref-number="8" id="idea8" data-nb-words="111" data-nb-chars="640">Především šlo o&nbsp;to, najít si&nbsp;ve&nbsp;městě byt, ale bylo to&nbsp;zrovna v&nbsp;teplé sezóně a&nbsp;já sotva opustil krajinu rozlehlých trávníků a&nbsp;přívětivých stromů, takže když mi&nbsp;jeden mladý muž v&nbsp;kanceláři navrhl, abychom si&nbsp;společně pronajali dům na&nbsp;předměstí, zdálo se&nbsp;mi, že&nbsp;je&nbsp;to&nbsp;ohromný nápad. Sehnal ten domek, větrem ošlehaný bungalov z&nbsp;lepenky za&nbsp;osmdesát dolarů měsíčně, ale v&nbsp;posledním okamžiku ho&nbsp;firma poslala do&nbsp;Washingtonu a&nbsp;já šel na&nbsp;venek sám. Měl jsem psa, alespoň několik dnů jsem ho&nbsp;měl, potom utekl&nbsp;– dále starého dodge a&nbsp;finskou hospodyni, která mi&nbsp;stlala a&nbsp;vařila snídani a&nbsp;nad elektrickým sporákem si&nbsp;pro sebe mumlala finské moudrosti.</span></p>
          <p class="chunk" data-nb-ref-number="9" data-nb-words="21" data-nb-chars="113"><span class="idea" data-nb-ref-number="9" id="idea9" data-nb-words="21" data-nb-chars="113">Pár dnů jsem byl opuštěný, až&nbsp;mě&nbsp;jednou ráno zastavil na&nbsp;cestě nějaký člověk, který přijel o&nbsp;něco později než já.</span></p>
          <p class="chunk" data-nb-ref-number="10" data-nb-words="10" data-nb-chars="62"><span class="idea" data-nb-ref-number="10" id="idea10" data-nb-words="10" data-nb-chars="62">„Jak se&nbsp;dostanu do&nbsp;vesnice Západní Vejce?“ zeptal se&nbsp;bezradně.</span></p>
          <p class="chunk" data-nb-ref-number="11" data-nb-words="29" data-nb-chars="184"><span class="idea" data-nb-ref-number="11" id="idea11" data-nb-words="29" data-nb-chars="184">Řekl jsem mu&nbsp;to. A&nbsp;když jsem kráčel dál, nebyl jsem už&nbsp;opuštěn. Stal jsem se&nbsp;průvodcem cizinců, průkopníkem, pionýrským osadníkem. Udělil mi&nbsp;tak zcela mimochodem místní domovské právo.</span></p>
          <p class="chunk" data-nb-ref-number="12" data-nb-words="29" data-nb-chars="173"><span class="idea" data-nb-ref-number="12" id="idea12" data-nb-words="29" data-nb-chars="173">A&nbsp;tak v&nbsp;záři slunce a&nbsp;v&nbsp;záplavě listů na&nbsp;rozpukajících stromech, vyrůstajících jako ve&nbsp;zrychleném filmu, zmocnilo se&nbsp;mě&nbsp;ono známé přesvědčení, že&nbsp;s&nbsp;létem začíná život znovu.</span></p>
          <p class="chunk" data-nb-ref-number="13" data-nb-words="131" data-nb-chars="795"><span class="idea" data-nb-ref-number="13" id="idea13" data-nb-words="131" data-nb-chars="795">Jednak jsem měl tolik co&nbsp;číst, a&nbsp;bylo tu&nbsp;tolik kypícího zdraví, jež si&nbsp;člověk mohl natrhat rovnou ze&nbsp;životodárného vzduchu. Koupil jsem si&nbsp;několik svazků pojednávajících o&nbsp;bankovních záležitostech a&nbsp;o&nbsp;úvěru a&nbsp;o&nbsp;ukládacích papírech; stály na&nbsp;mé&nbsp;polici červené a&nbsp;zlaté jako nové peníze z&nbsp;mincovny a&nbsp;slibovaly odhalit skvělá tajemství, která znali pouze Midas a&nbsp;Morgan a&nbsp;Maecenas. A&nbsp;choval jsem vznešený úmysl přečíst si&nbsp;ještě mnoho jiných knih. Na&nbsp;univerzitě jsem měl jisté literární sklony&nbsp;– jeden rok jsem napsal řadu pompézních a&nbsp;zcela frázovitých úvodníků pro <em>Yaleské noviny</em>&nbsp;– a&nbsp;nyní jsem se&nbsp;chystal, že&nbsp;se&nbsp;k&nbsp;tomu opět vrátím a&nbsp;stanu se&nbsp;tím nejspecializovanějším odborníkem, člověkem všestranného rozhledu. To&nbsp;není pouze epigram&nbsp;– koneckonců se&nbsp;člověk na&nbsp;život nejlépe dívá jen z&nbsp;jednoho okna.</span></p>
          <p class="chunk" data-nb-ref-number="14" data-nb-words="126" data-nb-chars="800"><span class="idea" data-nb-ref-number="14" id="idea14" data-nb-words="126" data-nb-chars="800">Byla to&nbsp;čistě náhoda, že&nbsp;jsem si&nbsp;najal dům v&nbsp;jedné z&nbsp;nejpodivnějších osad v&nbsp;Severní Americe. Bylo to&nbsp;na&nbsp;onom útlém bouřlivém ostrově, který se&nbsp;rozprostírá na&nbsp;východ od&nbsp;New Yorku a&nbsp;kde jsou kromě jiných přírodních zvláštností dva podivuhodné pevninské útvary. Z&nbsp;onoho velkého mokrého venkovského dvora longislandského průlivu, z&nbsp;té nejkrotší spousty slané vody na&nbsp;západní polokouli, vyčnívá dvacet mil od&nbsp;města pár obrovských vajec stejného tvaru, oddělených jen jakousi rádobyzátokou. Nejsou to&nbsp;dokonalé ovály&nbsp;– na&nbsp;koncích, kde se&nbsp;dotýkají, jsou obě zploštělá jako vejce v&nbsp;příběhu o&nbsp;Kolumbovi&nbsp;–, ale rackům, kteří se&nbsp;nad nimi vznášejí, musí jejich fyzická podobnost ustavičně působit zmatek. Ty, kdo nemají křídla, zaujme mnohem víc skutečnost, že&nbsp;kromě tvaru a&nbsp;velikosti se&nbsp;v&nbsp;ničem jiném nepodobají.</span></p>
          <p class="chunk" data-nb-ref-number="15" data-nb-words="158" data-nb-chars="955"><span class="idea" data-nb-ref-number="15" id="idea15" data-nb-words="158" data-nb-chars="955">Bydlel jsem na&nbsp;Západním Vejci, na&nbsp;tom&nbsp;– no&nbsp;prostě na&nbsp;tom méně elegantním, ačkoliv tohle je&nbsp;velmi povrchní nálepka, jak vyjádřit bizarní a&nbsp;dosti podivný kontrast mezi nimi. Můj dům stál na&nbsp;samé špičce Vejce, pouhých padesát yardů od&nbsp;Průlivu, a&nbsp;byl vmáčknut mezi dvě obrovské budovy, za&nbsp;které se&nbsp;platí dvanáct až&nbsp;patnáct tisíc dolarů za&nbsp;sezónu. Budova po&nbsp;mé&nbsp;pravici byla podle všech měřítek něco velkolepého&nbsp;– byla to&nbsp;opravdu napodobenina nějakého normandského Hôtel de&nbsp;Ville, na&nbsp;jedné straně s&nbsp;věží, zbrusu novou pod tenoučkými vousy drsného břečťanu, s&nbsp;mramorovým bazénem a&nbsp;s&nbsp;více než čtyřicetiakrovým trávníkem a&nbsp;zahradou. To&nbsp;bylo Gats­byho sídlo. Nebo spíš, jelikož jsem pana Gatsbyho ještě neznal, bylo to&nbsp;sídlo obývané pánem onoho jména. Můj vlastní dům byl pro ostudu, ale byla to&nbsp;malá ostuda a&nbsp;přehlédli ji, takže jsem měl vyhlídku na&nbsp;vodu, částečnou vyhlídku na&nbsp;sousedův trávník a&nbsp;potěšení z&nbsp;blízkosti milionářů&nbsp;– to&nbsp;vše za&nbsp;osmdesát dolarů měsíčně.</span></p>
          <p class="chunk" data-nb-ref-number="16" data-nb-words="55" data-nb-chars="326"><span class="idea" data-nb-ref-number="16" id="idea16" data-nb-words="55" data-nb-chars="326">Na&nbsp;druhé straně rádobyzátoky se&nbsp;podél vody táhly třpytící se&nbsp;paláce elegantního Východního Vejce, a&nbsp;události léta začínají vlastně toho večera, kdy jsem tam jel na&nbsp;večeři k&nbsp;Buchananovým. Daisy byla má&nbsp;vzdálená sestřenice z&nbsp;druhého kolena a&nbsp;Toma jsem poznal na&nbsp;univerzitě. A&nbsp;hned po&nbsp;válce jsem u&nbsp;nich strávil dva dny v&nbsp;Chicagu.</span></p>
          <p class="chunk" data-nb-ref-number="17" data-nb-words="110" data-nb-chars="668"><span class="idea" data-nb-ref-number="17" id="idea17" data-nb-words="110" data-nb-chars="668">Daisyin manžel býval kromě jiných fyzických předností jedním z&nbsp;nejbáječnějších křídel, jaká kdy hrála fotbal v&nbsp;New Havenu&nbsp;– v&nbsp;určitém smyslu postavou celonárodního významu, jedním z&nbsp;těch lidí, kteří v&nbsp;jednadvaceti dosáhnou tak závratné výtečnosti v&nbsp;nějakém omezeném oboru, že&nbsp;všechno, co&nbsp;přijde potom, cítí už&nbsp;jako strašné zklamání. Pocházel z&nbsp;nesmírně bohaté rodiny&nbsp;– dokonce i&nbsp;na univerzitě mu&nbsp;vytýkali, jak rozhazuje peníze&nbsp;– ale pak odešel z&nbsp;Chicaga a&nbsp;přesídlil na&nbsp;Východ s&nbsp;takovou pompou, že&nbsp;to&nbsp;člověku vyrazilo dech; přivezl si&nbsp;například úplný tým pólových poníků až&nbsp;z&nbsp;Lake Forestu. Bylo těžké uvěřit, že&nbsp;někdo z&nbsp;mé generace je&nbsp;tak bohatý, že&nbsp;si&nbsp;to&nbsp;může dovolit.</span></p>
          <p class="chunk" data-nb-ref-number="18" data-nb-words="72" data-nb-chars="420"><span class="idea" data-nb-ref-number="18" id="idea18" data-nb-words="72" data-nb-chars="420">Proč přišli na&nbsp;Východ, to&nbsp;nevím. Pro nic za&nbsp;nic strávili rok ve&nbsp;Francii a&nbsp;potom se&nbsp;toulali bez cíle z&nbsp;místa na&nbsp;místo všude, kde lidé hráli pólo a&nbsp;oddávali se&nbsp;vespolek bohatství. Tentokrát se&nbsp;prý přestěhovali natrvalo, řekla Daisy do&nbsp;telefonu, ale já&nbsp;jí&nbsp;nevěřil&nbsp;– do&nbsp;srdce jsem jí&nbsp;neviděl, ale cítil jsem, že&nbsp;Tom bude přelétat věčně a&nbsp;neurčitě toužit po&nbsp;dramatické vřavě nějakého definitivně dohraného fotbalového zápasu.</span></p>
          <p class="chunk" data-nb-ref-number="19" data-nb-words="109" data-nb-chars="724"><span class="idea" data-nb-ref-number="19" id="idea19" data-nb-words="109" data-nb-chars="724">A&nbsp;tak se&nbsp;stalo, že&nbsp;jsem jednoho vlahého větrného večera jel naproti na&nbsp;Východní Vejce navštívit dva staré přátele, které jsem sotva znal. Jejich dům byl ještě honosnější, než jsem očekával, veselé červenobílé sídlo v&nbsp;georgiánském koloniálním slohu nad zálivem. Trávník začínal u&nbsp;pobřeží a&nbsp;táhl se&nbsp;čtvrt míle směrem ke&nbsp;hlavnímu vchodu, přeskakoval sluneční hodiny a&nbsp;cihlové chodníčky a&nbsp;ohnivé zahrady&nbsp;– a&nbsp;nakonec, když dosáhl domu, vyhrnul se&nbsp;po&nbsp;něm vzhůru v&nbsp;podobě svítivých stonků popínavých rostlin, jakoby popoháněn vlastním rozběhem. Průčelí prolamovala řada francouzských oken, zářících nyní odraženým zlatem a&nbsp;široce otevřených do&nbsp;vlahého větrného odpoledne, a&nbsp;na verandě stál rozkročen Tom Buchanan v&nbsp;jezdeckém oděvu.</span></p>
          <p class="chunk" data-nb-ref-number="20" data-nb-words="99" data-nb-chars="579"><span class="idea" data-nb-ref-number="20" id="idea20" data-nb-words="99" data-nb-chars="579">Změnil se&nbsp;od&nbsp;té&nbsp;doby, co&nbsp;býval v&nbsp;New Havenu. Teď to&nbsp;byl rozložitý třicátník s&nbsp;vlasy jako sláma a&nbsp;měl dost tvrdé rty a&nbsp;povýšené způsoby. Obličeji vévodil pár arogantních očí, takže Tom vypadal, jako by&nbsp;se&nbsp;neustále útočně nakláněl dopředu. Dokonce ani zženštilá paráda jezdeckého oděvu nemohla skrýt nesmírnou sílu toho těla&nbsp;– zdálo se, že&nbsp;třpytící se&nbsp;jezdecké boty vyplňuje do&nbsp;té&nbsp;míry, že&nbsp;šněrování na&nbsp;horním konci hrozí prasknutím, a&nbsp;když pod tenkým kabátem pohnul paží, bylo vidět, jak se&nbsp;mu&nbsp;tam převaluje veliký chomáč svalů. Bylo to&nbsp;tělo schopné nesmírného úsilí&nbsp;– kruté tělo.</span></p>
          <p class="chunk" data-nb-ref-number="21" data-nb-words="35" data-nb-chars="205"><span class="idea" data-nb-ref-number="21" id="idea21" data-nb-words="35" data-nb-chars="205">Jeho obvyklý tón, hrubší, chraplavý tenor, ještě zvyšoval dojem svárlivosti. Byl v&nbsp;něm nádech otcovského pohrdání i&nbsp;vůči lidem, které měl rád&nbsp;– a&nbsp;v&nbsp;New Havenu byli lidé, kteří ho&nbsp;do&nbsp;hloubi duše nenáviděli.</span></p>
          <p class="chunk" data-nb-ref-number="22" data-nb-words="64" data-nb-chars="355"><span class="idea" data-nb-ref-number="22" id="idea22" data-nb-words="64" data-nb-chars="355">Jako by&nbsp;říkal: „Nemyslete si, že&nbsp;můj názor na&nbsp;tyhle věci je&nbsp;rozhodující jen proto, že&nbsp;jsem silnější a&nbsp;že jsem víc chlap než vy.“ V&nbsp;posledním ročníku jsme byli spolu ve&nbsp;stejném klubu, a&nbsp;ačkoliv jsme se&nbsp;nikdy nestali důvěrnými přáteli, měl jsem vždycky dojem, že&nbsp;jsem pro něho přijatelný a&nbsp;že ve&nbsp;své zatvrzelé a&nbsp;vzdorné úzkostlivosti chce, abych ho&nbsp;měl rád.</span></p>
          <p class="chunk" data-nb-ref-number="23" data-nb-words="7" data-nb-chars="49"><span class="idea" data-nb-ref-number="23" id="idea23" data-nb-words="7" data-nb-chars="49">Několik minut jsme rozmlouvali na&nbsp;slunné verandě.</span></p>
          <p class="chunk" data-nb-ref-number="24" data-nb-words="10" data-nb-chars="54"><span class="idea" data-nb-ref-number="24" id="idea24" data-nb-words="10" data-nb-chars="54">„Mám to&nbsp;tady hezké,“ řekl a&nbsp;přitom se&nbsp;těkavě rozhlédl.</span></p>
          <p class="chunk" data-nb-ref-number="25" data-nb-words="36" data-nb-chars="233"><span class="idea" data-nb-ref-number="25" id="idea25" data-nb-words="36" data-nb-chars="233">Vzal mě&nbsp;za&nbsp;rameno, otočil mě&nbsp;a&nbsp;širokou plochou rukou se&nbsp;rozmáchl podél průčelí; ten pohyb zahrnoval nízko položenou italskou zahradu, půlakr přeplněný ostře vonícími růžemi a&nbsp;tuponosý motorový člun, který příliv házel zpátky do&nbsp;moře.</span></p>
          <p class="chunk" data-nb-ref-number="26" data-nb-words="14" data-nb-chars="93"><span class="idea" data-nb-ref-number="26" id="idea26" data-nb-words="14" data-nb-chars="93">„Patřilo to&nbsp;Demainovi, tomu olejáři.“ Pak mě&nbsp;zase zdvořile a&nbsp;náhle otočil: „Půjdeme dovnitř.“</span></p>
          <p class="chunk" data-nb-ref-number="27" data-nb-words="87" data-nb-chars="525"><span class="idea" data-nb-ref-number="27" id="idea27" data-nb-words="87" data-nb-chars="525">Šli jsme vysokou chodbou do&nbsp;jasné, růžově zbarvené místnosti, křehce vsazené do&nbsp;domu francouzskými okny na&nbsp;obou koncích. Okna byla dokořán a&nbsp;svítivou bělostí kontrastovala s&nbsp;čerstvou trávou venku, která jako by&nbsp;vrůstala až&nbsp;kousek do&nbsp;domu. Pokojem proudil vánek, na&nbsp;jednom konci vháněl záclony jako bledé vlajky dovnitř a&nbsp;na druhém je&nbsp;vyháněl ven, rozechvíval je&nbsp;až&nbsp;nahoru ke&nbsp;stropu, který vypadal jako svatební dort s&nbsp;cukrovou polevou&nbsp;– a&nbsp;potom se&nbsp;převaloval po&nbsp;vínově červeném koberci a&nbsp;dělal na&nbsp;něm stíny jako vítr na&nbsp;moři.</span></p>
          <p class="chunk" data-nb-ref-number="28" data-nb-words="89" data-nb-chars="495"><span class="idea" data-nb-ref-number="28" id="idea28" data-nb-words="89" data-nb-chars="495">Jediným úplně nehybným předmětem v&nbsp;pokoji byl obrovský gauč, na&nbsp;kterém se&nbsp;vznášely dvě mladé ženy jako na&nbsp;upoutaném balóně. Obě byly v&nbsp;bílém a&nbsp;šaty se&nbsp;na&nbsp;nich třepetaly a&nbsp;nadouvaly, jako by&nbsp;je&nbsp;vítr právě přivanul zpět z&nbsp;krátkého letu kolem domu. Chvíli jsem zůstal stát a&nbsp;naslouchal šlehání a&nbsp;pleskotu záclon a&nbsp;sténání obrazu na&nbsp;stěně. Pak se&nbsp;ozvalo zadunění, jak Tom Buchanan zavřel zadní okna, a&nbsp;zajatý vítr v&nbsp;pokoji odumřel a&nbsp;záclony a&nbsp;koberce a&nbsp;ty dvě mladé ženy se&nbsp;pomalu snesly na&nbsp;podlahu.</span></p>
          <p class="chunk" data-nb-ref-number="29" data-nb-words="57" data-nb-chars="343"><span class="idea" data-nb-ref-number="29" id="idea29" data-nb-words="57" data-nb-chars="343">Tu&nbsp;mladší jsem neznal. Ležela natažena na&nbsp;svém konci pohovky, ani se&nbsp;nepohnula a&nbsp;bradu měla trošku vystrčenou, jako by&nbsp;se&nbsp;na&nbsp;ní&nbsp;pokoušela udržet něco, co&nbsp;podle všeho upadne. Jestli mě&nbsp;koutkem oka zahlédla, nedala to&nbsp;žádným způsobem najevo&nbsp;– opravdu, byl jsem natolik překvapen, až&nbsp;jsem málem zamumlal omluvu, že&nbsp;jsem ji&nbsp;svým příchodem vyrušil.</span></p>
          <p class="chunk" data-nb-ref-number="30" data-nb-words="35" data-nb-chars="206"><span class="idea" data-nb-ref-number="30" id="idea30" data-nb-words="35" data-nb-chars="206">Druhá dívka, Daisy, se&nbsp;pokusila vstát&nbsp;– trošku se&nbsp;naklonila dopředu a&nbsp;zatvářila se&nbsp;přitom svědomitě&nbsp;– pak se&nbsp;zasmála nesmyslným okouzlujícím drobným smíchem a&nbsp;já se&nbsp;také zasmál a&nbsp;popošel jsem dál do&nbsp;pokoje.</span></p>
          <p class="chunk" data-nb-ref-number="31" data-nb-words="9" data-nb-chars="40"><span class="idea" data-nb-ref-number="31" id="idea31" data-nb-words="9" data-nb-chars="40">„N&nbsp;– n&nbsp;– nemůžu se&nbsp;štěstím ani pohnout.“</span></p>
          <p class="chunk" data-nb-ref-number="32" data-nb-words="72" data-nb-chars="425"><span class="idea" data-nb-ref-number="32" id="idea32" data-nb-words="72" data-nb-chars="425">Zase se&nbsp;zasmála, jako by&nbsp;řekla něco velmi vtipného, chvilku mě&nbsp;držela za&nbsp;ruku a&nbsp;dívala se&nbsp;mi&nbsp;do&nbsp;obličeje s&nbsp;výrazem, že&nbsp;na&nbsp;celém světě není člověka, kterého tak toužila spatřit. Tak to&nbsp;dělala vždycky. Zašeptala něco, jako že&nbsp;příjmení té&nbsp;balancující dívky je&nbsp;Bakerová. (Slyšel jsem o&nbsp;Daisy říkat, že&nbsp;šeptá jen proto, aby se&nbsp;k&nbsp;ní lidé nakláněli; to&nbsp;byla nepodstatná kritika, která naprosto nemohla zmenšit půvab jejího chování.)</span></p>
          <p class="chunk" data-nb-ref-number="33" data-nb-words="51" data-nb-chars="313"><span class="idea" data-nb-ref-number="33" id="idea33" data-nb-words="51" data-nb-chars="313">Tak či&nbsp;tak, rty slečny Bakerové se&nbsp;zachvěly, pokynula mi&nbsp;téměř nepozorovatelně a&nbsp;pak zase rychle zvrátila hlavu zpátky&nbsp;– předmět, který se&nbsp;pokoušela udržet, se&nbsp;zřejmě trochu zakýval a&nbsp;toho se&nbsp;asi ulekla. Zase jsem měl na&nbsp;jazyku nějakou omluvu. Skoro každý projev naprosté soběstačnosti mě&nbsp;ohromí a&nbsp;naplní obdivem.</span></p>
          <p class="chunk" data-nb-ref-number="34" data-nb-words="103" data-nb-chars="619"><span class="idea" data-nb-ref-number="34" id="idea34" data-nb-words="103" data-nb-chars="619">Podíval jsem se&nbsp;znovu na&nbsp;svou sestřenici, a&nbsp;ta mi&nbsp;tichým, lahodným hlasem počala klást otázky. Byl to&nbsp;hlas, jaký ucho sleduje, když jeho kadence stoupá a&nbsp;klesá, jako by&nbsp;každá věta byla sledem not, které už&nbsp;nikdy nikdo nezahraje. Obličej měla smutný a&nbsp;rozkošný a&nbsp;všechno v&nbsp;něm bylo zářivé, zářivé oči a&nbsp;zářivá vášnivá ústa, ale v&nbsp;hlase jí&nbsp;zaznívalo vzrušení, na&nbsp;něž muži, kteří o&nbsp;ni stáli, těžko zapomínali; melodická křivka, plná naléhavosti, šeptem pronesené „poslyš“, příslib, že&nbsp;právě před chvílí udělala něco veselého a&nbsp;vzrušujícího a&nbsp;že něco veselého a&nbsp;vzrušujícího se&nbsp;vznáší ve&nbsp;vzduchu i&nbsp;pro nejbližší budoucnost.</span></p>
          <p class="chunk" data-nb-ref-number="35" data-nb-words="23" data-nb-chars="117"><span class="idea" data-nb-ref-number="35" id="idea35" data-nb-words="23" data-nb-chars="117">Řekl jsem jí, že&nbsp;jsem se&nbsp;cestou na&nbsp;Východ zastavil na&nbsp;den v&nbsp;Chicagu a&nbsp;že ji&nbsp;několik lidí vzkázalo po&nbsp;mně pozdravovat.</span></p>
          <p class="chunk" data-nb-ref-number="36" data-nb-words="4" data-nb-chars="31"><span class="idea" data-nb-ref-number="36" id="idea36" data-nb-words="4" data-nb-chars="31">„Scházím jim?“ zvolala nadšeně.</span></p>
          <p class="chunk" data-nb-ref-number="37" data-nb-words="27" data-nb-chars="163"><span class="idea" data-nb-ref-number="37" id="idea37" data-nb-words="27" data-nb-chars="163">„Celé město se&nbsp;proměnilo v&nbsp;poušť. Všechna auta mají levé zadní kolo natřeno načerno jako smuteční věnec a&nbsp;na severním nábřeží se&nbsp;ozývá celou noc neustálé kvílení.“</span></p>
          <p class="chunk" data-nb-ref-number="38" data-nb-words="17" data-nb-chars="100"><span class="idea" data-nb-ref-number="38" id="idea38" data-nb-words="17" data-nb-chars="100">„To je&nbsp;báječné. Vrátíme se&nbsp;tam, Tome. Zítra!“ Potom dodala mimochodem: „Měl by&nbsp;ses podívat na&nbsp;dítě.“</span></p>
          <p class="chunk" data-nb-ref-number="39" data-nb-words="3" data-nb-chars="14"><span class="idea" data-nb-ref-number="39" id="idea39" data-nb-words="3" data-nb-chars="14">„To bych rád.“</span></p>
          <p class="chunk" data-nb-ref-number="40" data-nb-words="9" data-nb-chars="46"><span class="idea" data-nb-ref-number="40" id="idea40" data-nb-words="9" data-nb-chars="46">„Spí. Jsou jí&nbsp;tři roky. Tys ji&nbsp;ještě neviděl?“</span></p>
          <p class="chunk" data-nb-ref-number="41" data-nb-words="1" data-nb-chars="5"><span class="idea" data-nb-ref-number="41" id="idea41" data-nb-words="1" data-nb-chars="5">„Ne.“</span></p>
          <p class="chunk" data-nb-ref-number="42" data-nb-words="8" data-nb-chars="31"><span class="idea" data-nb-ref-number="42" id="idea42" data-nb-words="8" data-nb-chars="31">„Tak to&nbsp;bys ji&nbsp;měl vidět. Je&nbsp;–“</span></p>
          <p class="chunk" data-nb-ref-number="43" data-nb-words="16" data-nb-chars="93"><span class="idea" data-nb-ref-number="43" id="idea43" data-nb-words="16" data-nb-chars="93">Tom Buchanan, který se&nbsp;neklidně potloukal po&nbsp;pokoji, se&nbsp;zastavil a&nbsp;položil mi&nbsp;ruku na&nbsp;rameno.</span></p>
          <p class="chunk" data-nb-ref-number="44" data-nb-words="3" data-nb-chars="18"><span class="idea" data-nb-ref-number="44" id="idea44" data-nb-words="3" data-nb-chars="18">„Co děláš, Nicku?“</span></p>
          <p class="chunk" data-nb-ref-number="45" data-nb-words="3" data-nb-chars="28"><span class="idea" data-nb-ref-number="45" id="idea45" data-nb-words="3" data-nb-chars="28">„Dělám obchodního zástupce.“</span></p>
          <p class="chunk" data-nb-ref-number="46" data-nb-words="3" data-nb-chars="16"><span class="idea" data-nb-ref-number="46" id="idea46" data-nb-words="3" data-nb-chars="16">„U&nbsp;které firmy?“</span></p>
          <p class="chunk" data-nb-ref-number="47" data-nb-words="4" data-nb-chars="16"><span class="idea" data-nb-ref-number="47" id="idea47" data-nb-words="4" data-nb-chars="16">Řekl jsem mu&nbsp;to.</span></p>
          <p class="chunk" data-nb-ref-number="48" data-nb-words="7" data-nb-chars="47"><span class="idea" data-nb-ref-number="48" id="idea48" data-nb-words="7" data-nb-chars="47">„O&nbsp;té jsem nikdy neslyšel,“ prohlásil rozhodně.</span></p>
          <p class="chunk" data-nb-ref-number="49" data-nb-words="3" data-nb-chars="15"><span class="idea" data-nb-ref-number="49" id="idea49" data-nb-words="3" data-nb-chars="15">To&nbsp;mě&nbsp;otrávilo.</span></p>
          <p class="chunk" data-nb-ref-number="50" data-nb-words="9" data-nb-chars="72"><span class="idea" data-nb-ref-number="50" id="idea50" data-nb-words="9" data-nb-chars="72">„Uslyšíš,“ odpověděl jsem krátce. „Uslyšíš, jestli zůstaneš na&nbsp;Východě.“</span></p>
          <p class="chunk" data-nb-ref-number="51" data-nb-words="24" data-nb-chars="117"><span class="idea" data-nb-ref-number="51" id="idea51" data-nb-words="24" data-nb-chars="117">„Ach, já&nbsp;zůstanu na&nbsp;Východě, jen se&nbsp;neboj,“ řekl a&nbsp;podíval se&nbsp;na&nbsp;Daisy a&nbsp;potom zase na&nbsp;mne, jako by&nbsp;ještě něco čekal.</span></p>
          <p class="chunk" data-nb-ref-number="52" data-nb-words="9" data-nb-chars="51"><span class="idea" data-nb-ref-number="52" id="idea52" data-nb-words="9" data-nb-chars="51">„To bych byl pěkný pitomec, abych žil někde jinde.“</span></p>
          <p class="chunk" data-nb-ref-number="53" data-nb-words="44" data-nb-chars="253"><span class="idea" data-nb-ref-number="53" id="idea53" data-nb-words="44" data-nb-chars="253">V&nbsp;tom okamžiku řekla slečna Bakerová „To ano!“ tak náhle, že&nbsp;jsem sebou trhl&nbsp;– byla to&nbsp;první slova, která pronesla od&nbsp;chvíle, co&nbsp;jsem přišel do&nbsp;pokoje. Zřejmě ji&nbsp;to&nbsp;překvapilo stejně jako mne, neboť zívla a&nbsp;několika rychlými, čilými pohyby se&nbsp;postavila.</span></p>
          <p class="chunk" data-nb-ref-number="54" data-nb-words="14" data-nb-chars="86"><span class="idea" data-nb-ref-number="54" id="idea54" data-nb-words="14" data-nb-chars="86">„Úplně jsem ztuhla,“ stěžovala si, „ani nepamatuju, jak dlouho už&nbsp;ležím na&nbsp;tom gauči.“</span></p>
          <p class="chunk" data-nb-ref-number="55" data-nb-words="16" data-nb-chars="98"><span class="idea" data-nb-ref-number="55" id="idea55" data-nb-words="16" data-nb-chars="98">„Na mě&nbsp;se&nbsp;nedívej,“ odpověděla břitce Daisy, „celé odpoledne se&nbsp;tě&nbsp;snažím vytáhnout do&nbsp;New Yorku.“</span></p>
          <p class="chunk" data-nb-ref-number="56" data-nb-words="18" data-nb-chars="126"><span class="idea" data-nb-ref-number="56" id="idea56" data-nb-words="18" data-nb-chars="126">„Ne, díky,“ řekla slečna Bakerová čtyřem koktajlům, které právě vyrukovaly ze&nbsp;spíže. „Musím za&nbsp;každou cenu dodržovat trénink.“</span></p>
          <p class="chunk" data-nb-ref-number="57" data-nb-words="7" data-nb-chars="42"><span class="idea" data-nb-ref-number="57" id="idea57" data-nb-words="7" data-nb-chars="42">Její hostitel se&nbsp;na&nbsp;ni&nbsp;podíval nedůvěřivě.</span></p>
          <p class="chunk" data-nb-ref-number="58" data-nb-words="22" data-nb-chars="127"><span class="idea" data-nb-ref-number="58" id="idea58" data-nb-words="22" data-nb-chars="127">„To teda dodržujete!“ Vypil svůj koktajl, jako by&nbsp;to&nbsp;byla kapka na&nbsp;dně sklenice. „Že vy&nbsp;vůbec někdy něco dokážete, to&nbsp;nechápu.“</span></p>
          <p class="chunk" data-nb-ref-number="59" data-nb-words="75" data-nb-chars="432"><span class="idea" data-nb-ref-number="59" id="idea59" data-nb-words="75" data-nb-chars="432">Podíval jsem se&nbsp;na&nbsp;slečnu Bakerovou a&nbsp;napadlo mě, co&nbsp;to&nbsp;asi je, co&nbsp;„dokáže“. Bavilo mě&nbsp;dívat se&nbsp;na&nbsp;ni. Byla to&nbsp;štíhlá dívka s&nbsp;drobnými ňadry a&nbsp;držela se&nbsp;zpříma, což zdůrazňovala ještě tím, že&nbsp;strkala ramena dozadu jako mladý kadet. Z&nbsp;bledého, okouzlujícího a&nbsp;nespokojeného obličeje na&nbsp;mne pohlédly její šedé, v&nbsp;slunci mžourající oči se&nbsp;zdvořile opětovanou zvědavostí. A&nbsp;tu mě&nbsp;napadlo, že&nbsp;jsem ji&nbsp;nebo její fotografii už&nbsp;někde viděl.</span></p>
          <p class="chunk" data-nb-ref-number="60" data-nb-words="11" data-nb-chars="76"><span class="idea" data-nb-ref-number="60" id="idea60" data-nb-words="11" data-nb-chars="76">„Vy bydlíte na&nbsp;Západním Vejci,“ poznamenala s&nbsp;opovržením. „Znám tam někoho.“</span></p>
          <p class="chunk" data-nb-ref-number="61" data-nb-words="5" data-nb-chars="24"><span class="idea" data-nb-ref-number="61" id="idea61" data-nb-words="5" data-nb-chars="24">„Neznám tam ani živou&nbsp;–“</span></p>
          <p class="chunk" data-nb-ref-number="62" data-nb-words="4" data-nb-chars="29"><span class="idea" data-nb-ref-number="62" id="idea62" data-nb-words="4" data-nb-chars="29">„Přece musíte znát Gatsbyho.“</span></p>
          <p class="chunk" data-nb-ref-number="63" data-nb-words="6" data-nb-chars="48"><span class="idea" data-nb-ref-number="63" id="idea63" data-nb-words="6" data-nb-chars="48">„Gatsbyho?“ zeptala se&nbsp;Daisy. „Jakého Gatsbyho?“</span></p>
          <p class="chunk" data-nb-ref-number="64" data-nb-words="34" data-nb-chars="193"><span class="idea" data-nb-ref-number="64" id="idea64" data-nb-words="34" data-nb-chars="193">Než jsem mohl odpovědět, že&nbsp;to&nbsp;je&nbsp;můj soused, ohlásili večeři. Tom Buchanan mi&nbsp;pánovitě vklínil strnulou ruku do&nbsp;podpaží a&nbsp;vyvedl mě&nbsp;z&nbsp;pokoje, jako by&nbsp;přesunoval figurku v&nbsp;dámě na&nbsp;jiné políčko.</span></p>
          <p class="chunk" data-nb-ref-number="65" data-nb-words="34" data-nb-chars="205"><span class="idea" data-nb-ref-number="65" id="idea65" data-nb-words="34" data-nb-chars="205">Beze spěchu, štíhlé a&nbsp;nedbalé, s&nbsp;rukama lehce opřenýma v&nbsp;bok, obě mladé ženy nás předešly na&nbsp;růžově zbarvenou verandu, otevře­nou směrem k&nbsp;západu slunce, kde na&nbsp;stole v&nbsp;ochablém větru blikaly čtyři svíčky.</span></p>
          <p class="chunk" data-nb-ref-number="66" data-nb-words="49" data-nb-chars="270"><span class="idea" data-nb-ref-number="66" id="idea66" data-nb-words="49" data-nb-chars="270">„K&nbsp;čemu <em>svíčky</em>?“ protestovala Daisy a&nbsp;zamračila se. Uhasila je&nbsp;prsty. „Za čtrnáct dní je&nbsp;nejdelší den v&nbsp;roce.“ Podívala se&nbsp;na&nbsp;nás celá rozzářená. „Taky vždycky čekáte na&nbsp;nejdelší den v&nbsp;roce a&nbsp;pak ho&nbsp;propásnete? Já&nbsp;vždycky čekám na&nbsp;nejdelší den v&nbsp;roce a&nbsp;pak ho&nbsp;propásnu.“</span></p>
          <p class="chunk" data-nb-ref-number="67" data-nb-words="18" data-nb-chars="103"><span class="idea" data-nb-ref-number="67" id="idea67" data-nb-words="18" data-nb-chars="103">„Měli bychom si&nbsp;něco vymyslet,“ zívla slečna Bakerová a&nbsp;sedla si&nbsp;ke&nbsp;stolu, jako kdyby lezla do&nbsp;postele.</span></p>
          <p class="chunk" data-nb-ref-number="68" data-nb-words="16" data-nb-chars="95"><span class="idea" data-nb-ref-number="68" id="idea68" data-nb-words="16" data-nb-chars="95">„Dobře,“ řekla Daisy. „A&nbsp;co si&nbsp;vymyslíme?“ Obrátila se&nbsp;bezradně ke&nbsp;mně: „Co si&nbsp;lidé vymýšlejí?“</span></p>
          <p class="chunk" data-nb-ref-number="69" data-nb-words="10" data-nb-chars="61"><span class="idea" data-nb-ref-number="69" id="idea69" data-nb-words="10" data-nb-chars="61">Než jsem mohl odpovědět, upřela vyděšené oči na&nbsp;svůj malíček.</span></p>
          <p class="chunk" data-nb-ref-number="70" data-nb-words="6" data-nb-chars="46"><span class="idea" data-nb-ref-number="70" id="idea70" data-nb-words="6" data-nb-chars="46">„Podívej!“ postěžovala si. „Poranila jsem se.“</span></p>
          <p class="chunk" data-nb-ref-number="71" data-nb-words="40" data-nb-chars="244"><span class="idea" data-nb-ref-number="71" id="idea71" data-nb-words="40" data-nb-chars="244">Všichni jsme se&nbsp;podívali&nbsp;– kloub byl modrý, skoro černý. „To jsi udělal ty, Tome,“ řekla vyčítavě. „Vím, žes nechtěl, ale <em>udělal</em> jsi to. To&nbsp;mám z&nbsp;toho, že&nbsp;jsem si&nbsp;vzala hrubce, takového ukázkového nadělaného neohrabaného hromotluka, takového&nbsp;–“</span></p>
          <p class="chunk" data-nb-ref-number="72" data-nb-words="12" data-nb-chars="77"><span class="idea" data-nb-ref-number="72" id="idea72" data-nb-words="12" data-nb-chars="77">„Nerad slyším slovo ‚hromotluk‘,“ řekl Tom rozmrzele, „i&nbsp;když jen v&nbsp;legraci.“</span></p>
          <p class="chunk" data-nb-ref-number="73" data-nb-words="5" data-nb-chars="35"><span class="idea" data-nb-ref-number="73" id="idea73" data-nb-words="5" data-nb-chars="35">„Hromotluka,“ trvala na&nbsp;svém Daisy.</span></p>
          <p class="chunk" data-nb-ref-number="74" data-nb-words="108" data-nb-chars="641"><span class="idea" data-nb-ref-number="74" id="idea74" data-nb-words="108" data-nb-chars="641">Někdy mluvily ona a&nbsp;slečna Bakerová najednou, aniž si&nbsp;překážely, se&nbsp;škádlivou nedůsledností, která nikdy nezněla úplně jako štěbetání a&nbsp;byla tak chladná jako jejich bílé šaty a&nbsp;neosobní oči, prosté vší touhy. Byly tu, braly Toma a&nbsp;mne na&nbsp;vědomí, a&nbsp;jen ze&nbsp;zdvořilosti se&nbsp;líbezně snažily být zábavné nebo dát se&nbsp;bavit. Věděly, že&nbsp;za&nbsp;chviličku večeře skončí a&nbsp;zanedlouho potom že&nbsp;skončí i&nbsp;večer, že&nbsp;se&nbsp;jen tak mimochodem zbaví zase jednoho večera. Byl to&nbsp;obrovský rozdíl proti Západu, kde se&nbsp;večerní události řítí jedna za&nbsp;druhou a&nbsp;lidé jsou neustále zklamáváni v&nbsp;naději, že&nbsp;večer už&nbsp;skončí, nebo naopak trýzněni nervózní hrůzou, aby neskončil.</span></p>
          <p class="chunk" data-nb-ref-number="75" data-nb-words="33" data-nb-chars="205"><span class="idea" data-nb-ref-number="75" id="idea75" data-nb-words="33" data-nb-chars="205">„Vedle tebe si&nbsp;připadám jako člověk bez civilizace, Daisy,“ přiznal jsem se&nbsp;při druhé skleničce klaretu, který byl cítit zátkou, ale přesto mi&nbsp;dost imponoval. „Nemůžeš mluvit o&nbsp;úrodě nebo o&nbsp;něčem takovém?“</span></p>
          <p class="chunk" data-nb-ref-number="76" data-nb-words="11" data-nb-chars="78"><span class="idea" data-nb-ref-number="76" id="idea76" data-nb-words="11" data-nb-chars="78">Nemyslil jsem tou poznámkou nic zvláštního, ale přijali ji&nbsp;nečekaným způsobem.</span></p>
          <p class="chunk" data-nb-ref-number="77" data-nb-words="24" data-nb-chars="147"><span class="idea" data-nb-ref-number="77" id="idea77" data-nb-words="24" data-nb-chars="147">„Civilizace je&nbsp;na&nbsp;huntě,“ vybuchl prudce Tom. „V&nbsp;těchhle věcech se&nbsp;ze&nbsp;mě&nbsp;stal hrozný pesimista. Četl jsi <em>Vznik barevných impérií</em> od&nbsp;toho Goddarda?“</span></p>
          <p class="chunk" data-nb-ref-number="78" data-nb-words="8" data-nb-chars="57"><span class="idea" data-nb-ref-number="78" id="idea78" data-nb-words="8" data-nb-chars="57">„Ne, proč?“ odpověděl jsem, poněkud překvapen jeho tónem.</span></p>
          <p class="chunk" data-nb-ref-number="79" data-nb-words="35" data-nb-chars="183"><span class="idea" data-nb-ref-number="79" id="idea79" data-nb-words="35" data-nb-chars="183">„No, je&nbsp;to&nbsp;pěkná knížka a&nbsp;každý by&nbsp;si&nbsp;ji&nbsp;měl přečíst. Tvrdí se&nbsp;tam, že&nbsp;když si&nbsp;nedáme pozor, bílou rasu to&nbsp;úplně&nbsp;– úplně zaplaví. Je&nbsp;to&nbsp;všechno naprosto vědecké, všechno to&nbsp;dokázali.“</span></p>
          <p class="chunk" data-nb-ref-number="80" data-nb-words="65" data-nb-chars="381"><span class="idea" data-nb-ref-number="80" id="idea80" data-nb-words="65" data-nb-chars="381">„Z&nbsp;Toma se&nbsp;stává velký myslitel,“ řekla Daisy s&nbsp;výrazem bezmyšlenkovitého smutku, „čte hlubokomyslné knihy, ve&nbsp;kterých jsou dlouhá slova. Co&nbsp;to&nbsp;bylo za&nbsp;slovo, co&nbsp;jsme&nbsp;–“ „Ty knihy jsou přísně vědecké,“ trval na&nbsp;svém Tom a&nbsp;podíval se&nbsp;na&nbsp;ni&nbsp;netrpělivě. „Ten chlapík to&nbsp;všechno probádal. Je&nbsp;na&nbsp;nás, na&nbsp;vládnoucí rase, abychom si&nbsp;dali pozor, nebo se&nbsp;ke&nbsp;kormidlu dostanou ostatní rasy.“</span></p>
          <p class="chunk" data-nb-ref-number="81" data-nb-words="11" data-nb-chars="76"><span class="idea" data-nb-ref-number="81" id="idea81" data-nb-words="11" data-nb-chars="76">„Musíme je&nbsp;srazit,“ zašeptala Daisy a&nbsp;divoce zamžourala do&nbsp;žhnoucího slunce.</span></p>
          <p class="chunk" data-nb-ref-number="82" data-nb-words="19" data-nb-chars="115"><span class="idea" data-nb-ref-number="82" id="idea82" data-nb-words="19" data-nb-chars="115">„Měla bys bydlet v&nbsp;Kalifornii&nbsp;–“ začala slečna Bakerová, ale Tom ji&nbsp;přerušil tím, že&nbsp;poposedl, až&nbsp;židle zapraskala.</span></p>
          <p class="chunk" data-nb-ref-number="83" data-nb-words="51" data-nb-chars="267"><span class="idea" data-nb-ref-number="83" id="idea83" data-nb-words="51" data-nb-chars="267">„Ten chlápek tvrdí, že&nbsp;my&nbsp;jsme nordická rasa. Já&nbsp;a&nbsp;ty a&nbsp;vy a&nbsp;–“ Nepatrně zaváhal, a&nbsp;tak do&nbsp;svého výčtu zahrnul sotva znatelným kývnutím Daisy a&nbsp;ona na&nbsp;mne opět zamrkala. „– A&nbsp;my jsme vytvořili všechno, co&nbsp;dělá civilizaci&nbsp;– prostě vědu a&nbsp;umění a&nbsp;to všechno. Rozumíte?“</span></p>
          <p class="chunk" data-nb-ref-number="84" data-nb-words="37" data-nb-chars="241"><span class="idea" data-nb-ref-number="84" id="idea84" data-nb-words="37" data-nb-chars="241">V&nbsp;jeho soustředěnosti bylo něco patetického, jako by&nbsp;mu&nbsp;samolibost, ještě výraznější než dřív, už&nbsp;nestačila. Když skoro hned nato zazvonil uvnitř telefon a&nbsp;komorník odešel z&nbsp;verandy, Daisy využila chvilkového přerušení a&nbsp;naklonila se&nbsp;ke&nbsp;mně.</span></p>
          <p class="chunk" data-nb-ref-number="85" data-nb-words="19" data-nb-chars="127"><span class="idea" data-nb-ref-number="85" id="idea85" data-nb-words="19" data-nb-chars="127">„Povím ti&nbsp;rodinné tajemství,“ zašeptala nadšeně. „Týká se&nbsp;to&nbsp;nosu našeho komorníka. Chceš slyšet něco o&nbsp;nosu našeho komorníka?“</span></p>
          <p class="chunk" data-nb-ref-number="86" data-nb-words="7" data-nb-chars="42"><span class="idea" data-nb-ref-number="86" id="idea86" data-nb-words="7" data-nb-chars="42">„Kvůli tomu jsem přece dnes večer přijel.“</span></p>
          <p class="chunk" data-nb-ref-number="87" data-nb-words="40" data-nb-chars="212"><span class="idea" data-nb-ref-number="87" id="idea87" data-nb-words="40" data-nb-chars="212">„Víš, on&nbsp;to&nbsp;nebyl vždycky komorník, býval čističem stříbra u&nbsp;nějakých lidí v&nbsp;New Yorku, kteří měli stříbrný servis pro dvě stě lidí. Musil ho&nbsp;čistit od&nbsp;rána do&nbsp;večera, až&nbsp;se&nbsp;mu&nbsp;to&nbsp;nakonec začalo vrážet do&nbsp;nosu&nbsp;–“</span></p>
          <p class="chunk" data-nb-ref-number="88" data-nb-words="9" data-nb-chars="49"><span class="idea" data-nb-ref-number="88" id="idea88" data-nb-words="9" data-nb-chars="49">„Šlo to&nbsp;s&nbsp;ním z&nbsp;kopce,“ podotkla slečna Bakerová.</span></p>
          <p class="chunk" data-nb-ref-number="89" data-nb-words="14" data-nb-chars="71"><span class="idea" data-nb-ref-number="89" id="idea89" data-nb-words="14" data-nb-chars="71">„Ano, šlo to&nbsp;s&nbsp;ním z&nbsp;kopce, až&nbsp;se&nbsp;konečně musel toho zaměstnání vzdát.“</span></p>
          <p class="chunk" data-nb-ref-number="90" data-nb-words="48" data-nb-chars="299"><span class="idea" data-nb-ref-number="90" id="idea90" data-nb-words="48" data-nb-chars="299">Poslední sluneční paprsek spočinul na&nbsp;okamžik s&nbsp;romantickou něhou na&nbsp;jejím zářícím obličeji; její hlas mě&nbsp;nutil k&nbsp;předklonu, ani jsem nedýchal, jak jsem mu&nbsp;naslouchal&nbsp;– potom záře pobledla, každý záblesk světla ji&nbsp;opouštěl zdráhavě a&nbsp;s&nbsp;lítostí, jako když děti při setmění odcházejí z&nbsp;příjemné ulice.</span></p>
          <p class="chunk" data-nb-ref-number="91" data-nb-words="39" data-nb-chars="222"><span class="idea" data-nb-ref-number="91" id="idea91" data-nb-words="39" data-nb-chars="222">Sluha se&nbsp;vrátil a&nbsp;zašeptal něco Tomovi do&nbsp;ucha, načež se&nbsp;Tom zachmuřil, odstrčil židli a&nbsp;beze slova odešel dovnitř. Daisy se&nbsp;opět naklonila dopředu, jako by&nbsp;v&nbsp;ní jeho nepřítomnost něco povzbudila, a&nbsp;hlas jí&nbsp;zářil a&nbsp;zpíval.</span></p>
          <p class="chunk" data-nb-ref-number="92" data-nb-words="27" data-nb-chars="162"><span class="idea" data-nb-ref-number="92" id="idea92" data-nb-words="27" data-nb-chars="162">„Ráda tě&nbsp;vidím u&nbsp;svého stolu, Nicku. Připomínáš mi&nbsp;– růži, dokonalou růži. Že&nbsp;ji&nbsp;připomíná?“ Otočila se&nbsp;ke&nbsp;slečně Bakerové, aby jí&nbsp;to&nbsp;potvrdila: „Dokonalou růži?“</span></p>
          <p class="chunk" data-nb-ref-number="93" data-nb-words="44" data-nb-chars="278"><span class="idea" data-nb-ref-number="93" id="idea93" data-nb-words="44" data-nb-chars="278">To&nbsp;nebyla pravda. Zdaleka nevypadám jako růže. Jenom si&nbsp;vymýšlela, ale vyzařovalo z&nbsp;ní vzrušující teplo, jako by&nbsp;se&nbsp;srdce, ukryté v&nbsp;některém z&nbsp;těch bezdechých, okouzlujících slov, pokoušelo vyjít člověku vstříc. Pak najednou hodila ubrousek na&nbsp;stůl, omluvila se&nbsp;a&nbsp;vešla do&nbsp;domu.</span></p>
          <p class="chunk" data-nb-ref-number="94" data-nb-words="62" data-nb-chars="386"><span class="idea" data-nb-ref-number="94" id="idea94" data-nb-words="62" data-nb-chars="386">Slečna Bakerová a&nbsp;já jsme si&nbsp;vyměnili krátký, úmyslně bezvýznamný pohled. Už&nbsp;jsem se&nbsp;chystal, že&nbsp;něco řeknu, když vtom se&nbsp;pozorně posadila a&nbsp;řekla varovným hlasem „Pst“. Bylo slyšet tlumený, vášnivý šepot ze&nbsp;zadního pokoje a&nbsp;slečna Bakerová se&nbsp;beze studu nahnula ve&nbsp;snaze něco pochytit. Šepot se&nbsp;třepotal na&nbsp;hranici srozumitelnosti, ztišil se, pak vzrušeně zesílil a&nbsp;pak přestal docela.</span></p>
          <p class="chunk" data-nb-ref-number="95" data-nb-words="14" data-nb-chars="67"><span class="idea" data-nb-ref-number="95" id="idea95" data-nb-words="14" data-nb-chars="67">„Ten pan Gatsby, co&nbsp;jste o&nbsp;něm mluvila, je&nbsp;můj soused&nbsp;–“ řekl jsem.</span></p>
          <p class="chunk" data-nb-ref-number="96" data-nb-words="8" data-nb-chars="44"><span class="idea" data-nb-ref-number="96" id="idea96" data-nb-words="8" data-nb-chars="44">„Buďte zticha. Chci slyšet, co&nbsp;se&nbsp;bude dít.“</span></p>
          <p class="chunk" data-nb-ref-number="97" data-nb-words="7" data-nb-chars="39"><span class="idea" data-nb-ref-number="97" id="idea97" data-nb-words="7" data-nb-chars="39">„Děje se&nbsp;něco?“ zeptal jsem se&nbsp;nevinně.</span></p>
          <p class="chunk" data-nb-ref-number="98" data-nb-words="16" data-nb-chars="102"><span class="idea" data-nb-ref-number="98" id="idea98" data-nb-words="16" data-nb-chars="102">„Chcete říct, že&nbsp;to&nbsp;nevíte?“ řekla slečna Bakerová upřímně překvapena. „Myslila jsem, že&nbsp;to&nbsp;ví&nbsp;každý.“</span></p>
          <p class="chunk" data-nb-ref-number="99" data-nb-words="2" data-nb-chars="8"><span class="idea" data-nb-ref-number="99" id="idea99" data-nb-words="2" data-nb-chars="8">„Já ne.“</span></p>
          <p class="chunk" data-nb-ref-number="100" data-nb-words="11" data-nb-chars="58"><span class="idea" data-nb-ref-number="100" id="idea100" data-nb-words="11" data-nb-chars="58">„No&nbsp;–“ řekla váhavě. „Tom má&nbsp;v&nbsp;New Yorku nějakou ženskou.“</span></p>
          <p class="chunk" data-nb-ref-number="101" data-nb-words="5" data-nb-chars="38"><span class="idea" data-nb-ref-number="101" id="idea101" data-nb-words="5" data-nb-chars="38">„Nějakou ženskou?“ opakoval jsem mdle.</span></p>
          <p class="chunk" data-nb-ref-number="102" data-nb-words="3" data-nb-chars="25"><span class="idea" data-nb-ref-number="102" id="idea102" data-nb-words="3" data-nb-chars="25">Slečna Bakerová přikývla.</span></p>
          <p class="chunk" data-nb-ref-number="103" data-nb-words="12" data-nb-chars="78"><span class="idea" data-nb-ref-number="103" id="idea103" data-nb-words="12" data-nb-chars="78">„Mohla by&nbsp;mít alespoň tolik slušnosti, aby mu&nbsp;nevolala při večeři. Nemyslíte?“</span></p>
          <p class="chunk" data-nb-ref-number="104" data-nb-words="22" data-nb-chars="117"><span class="idea" data-nb-ref-number="104" id="idea104" data-nb-words="22" data-nb-chars="117">Skoro dřív, než jsem pochopil, co&nbsp;tím myslí, zašustily šaty a&nbsp;zavrzaly kožené boty a&nbsp;Tom a&nbsp;Daisy se&nbsp;vrátili ke&nbsp;stolu.</span></p>
          <p class="chunk" data-nb-ref-number="105" data-nb-words="9" data-nb-chars="62"><span class="idea" data-nb-ref-number="105" id="idea105" data-nb-words="9" data-nb-chars="62">„Nedalo se&nbsp;nic dělat!“ zvolala Daisy s&nbsp;nepřirozenou veselostí.</span></p>
          <p class="chunk" data-nb-ref-number="106" data-nb-words="56" data-nb-chars="304"><span class="idea" data-nb-ref-number="106" id="idea106" data-nb-words="56" data-nb-chars="304">Sedla si, pohlédla zpytavě na&nbsp;slečnu Bakerovou a&nbsp;potom na&nbsp;mne a&nbsp;pokračovala: „Byla jsem se&nbsp;na&nbsp;chvilku podívat ven a&nbsp;je to&nbsp;tam strašně romantické. Na&nbsp;trávníku je&nbsp;pták, myslím, že&nbsp;je&nbsp;to&nbsp;slavík a&nbsp;že sem připlul s&nbsp;Cunardem nebo Bílou hvězdou. Zpívá a&nbsp;zpívá&nbsp;–“ Její hlas zazpíval: „Že je&nbsp;to&nbsp;romantické, Tome?“</span></p>
          <p class="chunk" data-nb-ref-number="107" data-nb-words="18" data-nb-chars="110"><span class="idea" data-nb-ref-number="107" id="idea107" data-nb-words="18" data-nb-chars="110">„Velmi romantické,“ řekl Tom a&nbsp;pak nešťastně oslovil mě: „Jestli bude po&nbsp;večeři ještě světlo, ukážu ti&nbsp;stáje.“</span></p>
          <p class="chunk" data-nb-ref-number="108" data-nb-words="115" data-nb-chars="708"><span class="idea" data-nb-ref-number="108" id="idea108" data-nb-words="115" data-nb-chars="708">Telefon uvnitř děsivě zazvonil, a&nbsp;když Daisy zavrtěla na&nbsp;Toma rozhodně hlavou, námět stájí, vlastně všechny náměty, se&nbsp;rozplynuly v&nbsp;nic. Z&nbsp;roztříštěných zlomků posledních pěti minut u&nbsp;stolu si&nbsp;vzpomínám, že&nbsp;znovu zapálili svíčky, ačkoliv to&nbsp;nemělo žádný smysl, a&nbsp;já si&nbsp;byl vědom toho, že&nbsp;se&nbsp;chci každému podívat zpříma do&nbsp;obličeje a&nbsp;přitom se&nbsp;vyhnout jeho pohledu. Nemohl jsem tušit, na&nbsp;co&nbsp;myslí Daisy a&nbsp;Tom, ale pochybuji, že&nbsp;slečna Bakerová, která, jak se&nbsp;zdálo, vládla jakýmsi zatvrzelým skepticismem, dokázala úplně vypudit z&nbsp;hlavy onu pronikavou železnou naléhavost, s&nbsp;níž se&nbsp;vnucoval pátý host. Jistým povahám by&nbsp;se&nbsp;situace mohla zdát pikantní&nbsp;– já&nbsp;sám jsem měl nutkání zatelefonovat ihned pro policii.</span></p>
          <p class="chunk" data-nb-ref-number="109" data-nb-words="78" data-nb-chars="485"><span class="idea" data-nb-ref-number="109" id="idea109" data-nb-words="78" data-nb-chars="485">Není třeba říkat, že&nbsp;o&nbsp;koních se&nbsp;už&nbsp;nikdo nezmínil. Tom a&nbsp;slečna Bakerová, odděleni jeden od&nbsp;druhého několika stopami soumraku, se&nbsp;odloudali zpátky do&nbsp;knihovny, jako by&nbsp;tam chtěli držet vigilie nad nějakou zcela hmatatelnou mrtvolou, a&nbsp;já, pokoušeje se&nbsp;tvářit společensky, jako kdyby mě&nbsp;to&nbsp;všechno zajímalo a&nbsp;jako bych byl poněkud nahluchlý, odešel jsem za&nbsp;Daisy řetězem navzájem souvisejících hal na&nbsp;přední verandu. Tam jsme se&nbsp;v&nbsp;hlubokém přítmí usadili vedle sebe na&nbsp;proutěné křeslo.</span></p>
          <p class="chunk" data-nb-ref-number="110" data-nb-words="51" data-nb-chars="289"><span class="idea" data-nb-ref-number="110" id="idea110" data-nb-words="51" data-nb-chars="289">Daisy si&nbsp;sevřela obličej v&nbsp;dlaních, jako by&nbsp;se&nbsp;chtěla hmatem přesvědčit o&nbsp;jeho půvabných rysech, a&nbsp;zrak jí&nbsp;klouzal pořád dál do&nbsp;sametového soumraku. Viděl jsem, že&nbsp;se&nbsp;jí&nbsp;zmocňují bouřlivé city, a&nbsp;tak jsem se&nbsp;zeptal na&nbsp;její holčičku, což na&nbsp;ni&nbsp;podle mého názoru mělo mít uklidňující účinek.</span></p>
          <p class="chunk" data-nb-ref-number="111" data-nb-words="17" data-nb-chars="107"><span class="idea" data-nb-ref-number="111" id="idea111" data-nb-words="17" data-nb-chars="107">„Neznáme se&nbsp;dost dobře, Nicku,“ řekla náhle. „I&nbsp;když jsme bratranec a&nbsp;sestřenice. Nepřišels na&nbsp;mou svatbu.“</span></p>
          <p class="chunk" data-nb-ref-number="112" data-nb-words="7" data-nb-chars="35"><span class="idea" data-nb-ref-number="112" id="idea112" data-nb-words="7" data-nb-chars="35">„To jsem ještě nebyl doma z&nbsp;války.“</span></p>
          <p class="chunk" data-nb-ref-number="113" data-nb-words="16" data-nb-chars="91"><span class="idea" data-nb-ref-number="113" id="idea113" data-nb-words="16" data-nb-chars="91">„To je&nbsp;pravda.“ Zaváhala. „Inu, měla jsem se&nbsp;moc bídně, Nicku, a&nbsp;jsem teď pořádně cynická.“</span></p>
          <p class="chunk" data-nb-ref-number="114" data-nb-words="23" data-nb-chars="119"><span class="idea" data-nb-ref-number="114" id="idea114" data-nb-words="23" data-nb-chars="119">Zřejmě k&nbsp;tomu měla důvod. Čekal jsem, ale neřekla už&nbsp;nic, a&nbsp;po chvíli jsem se&nbsp;poněkud matně vrátil k&nbsp;otázce její dcery.</span></p>
          <p class="chunk" data-nb-ref-number="115" data-nb-words="11" data-nb-chars="40"><span class="idea" data-nb-ref-number="115" id="idea115" data-nb-words="11" data-nb-chars="40">„Mám za&nbsp;to, že&nbsp;mluví a&nbsp;– jí&nbsp;a&nbsp;tak dále.“</span></p>
          <p class="chunk" data-nb-ref-number="116" data-nb-words="20" data-nb-chars="118"><span class="idea" data-nb-ref-number="116" id="idea116" data-nb-words="20" data-nb-chars="118">„Ale ano.“ Podívala se&nbsp;na&nbsp;mne nepřítomně. „Poslyš, Nicku, povím ti, co&nbsp;jsem řekla, když se&nbsp;narodila. Chceš to&nbsp;slyšet?“</span></p>
          <p class="chunk" data-nb-ref-number="117" data-nb-words="2" data-nb-chars="13"><span class="idea" data-nb-ref-number="117" id="idea117" data-nb-words="2" data-nb-chars="13">„Hrozně rád.“</span></p>
          <p class="chunk" data-nb-ref-number="118" data-nb-words="89" data-nb-chars="447"><span class="idea" data-nb-ref-number="118" id="idea118" data-nb-words="89" data-nb-chars="447">„Z&nbsp;toho poznáš, jak jsem se&nbsp;začala dívat na&nbsp;– na&nbsp;ty&nbsp;věci. Nebyla jí&nbsp;ještě ani hodina a&nbsp;Tom byl bůhvíkde. Probudila jsem se&nbsp;z&nbsp;éteru, bylo mi&nbsp;úplně všechno jedno, a&nbsp;hned jsem se&nbsp;ptala sestry, jestli je&nbsp;to&nbsp;chlapec, nebo děvče. Řekla mi, že&nbsp;je&nbsp;to&nbsp;děvče, a&nbsp;já se&nbsp;otočila a&nbsp;začala brečet. ‚No dobře,‘ řekla jsem, ‚jsem ráda, že&nbsp;je&nbsp;to&nbsp;děvče. A&nbsp;doufám, že&nbsp;z&nbsp;ní bude hloupá husa. To&nbsp;je&nbsp;nejlepší, co&nbsp;v&nbsp;tomhle světě může z&nbsp;děvčete být, hezoučká hloupá husa.‘</span></p>
          <p class="chunk" data-nb-ref-number="119" data-nb-words="144" data-nb-chars="814"><span class="idea" data-nb-ref-number="119" id="idea119" data-nb-words="144" data-nb-chars="814">Víš, já&nbsp;si&nbsp;myslím, že&nbsp;teď je&nbsp;vůbec všechno hrozné,“ pokračovala s&nbsp;přesvědčením. „Všichni si&nbsp;to&nbsp;myslí&nbsp;– ti&nbsp;nejmodernější lidé. A&nbsp;já to&nbsp;<em>vím.</em> Všude jsem byla, všechno jsem viděla a&nbsp;všechno jsem dělala.“ Blýskala vzdorovitě očima na&nbsp;všechny strany, skoro jako Tom, a&nbsp;smála se&nbsp;s&nbsp;okouzlujícím pohrdáním. „Vidím všemu do&nbsp;karet&nbsp;– bože, jak já&nbsp;vidím všemu do&nbsp;karet!“ V&nbsp;tom okamžiku, kdy se&nbsp;její hlas náhle odmlčel a&nbsp;přestal ovládat mou pozornost i&nbsp;mou víru, pocítil jsem, že&nbsp;to, co&nbsp;řekla, je&nbsp;od&nbsp;základu neupřímné. Udělalo se&nbsp;mi&nbsp;z&nbsp;toho nevolno, jako by&nbsp;celý večer byl jakousi léčkou, jak ze&nbsp;mne vymáčknout soucit. Počkal jsem a&nbsp;opravdu za&nbsp;chvíli na&nbsp;mne pohlédla a&nbsp;v&nbsp;její hezké tváři se&nbsp;objevil úšklebek podle všech pravidel, jako by&nbsp;byla dokázala, že&nbsp;je&nbsp;členem nějaké značně exkluzivní tajné společnosti, do&nbsp;níž patří i&nbsp;Tom.</span></p>
        </section>
        <section>
          <p class="chunk" data-nb-ref-number="120" data-nb-words="67" data-nb-chars="405"><span class="idea" data-nb-ref-number="120" id="idea120" data-nb-words="67" data-nb-chars="405">V&nbsp;domě kvetl nachový pokoj světlem. Tom a&nbsp;slečna Bakerová seděli každý na&nbsp;jednom konci dlouhého gauče a&nbsp;ona mu&nbsp;nahlas předčítala ze&nbsp;<em>Saturday Evening Post</em>&nbsp;– její brumlavá slova bez koncovek spřádala konejšivou melodii. Světlo lampy, odrážející se&nbsp;jasně na&nbsp;jeho botách a&nbsp;tlumeně na&nbsp;jejích vlasech žlutých jako podzimní listy, se&nbsp;mihlo po&nbsp;papíru, když obrátila stránku, a&nbsp;útlé svaly se&nbsp;jí&nbsp;zavlnily na&nbsp;pažích.</span></p>
          <p class="chunk" data-nb-ref-number="121" data-nb-words="12" data-nb-chars="67"><span class="idea" data-nb-ref-number="121" id="idea121" data-nb-words="12" data-nb-chars="67">Jak jsme vešli dovnitř, umlčela nás na&nbsp;okamžik tím, že&nbsp;zvedla ruku.</span></p>
          <p class="chunk" data-nb-ref-number="122" data-nb-words="10" data-nb-chars="65"><span class="idea" data-nb-ref-number="122" id="idea122" data-nb-words="10" data-nb-chars="65">„Pokračování,“ řekla a&nbsp;hodila časopis na&nbsp;stůl, „v&nbsp;příštím čísle.“</span></p>
          <p class="chunk" data-nb-ref-number="123" data-nb-words="12" data-nb-chars="76"><span class="idea" data-nb-ref-number="123" id="idea123" data-nb-words="12" data-nb-chars="76">Její tělo se&nbsp;vzepřelo neklidným pohybem kolenou a&nbsp;slečna Bakerová se&nbsp;zvedla.</span></p>
          <p class="chunk" data-nb-ref-number="124" data-nb-words="19" data-nb-chars="122"><span class="idea" data-nb-ref-number="124" id="idea124" data-nb-words="19" data-nb-chars="122">„Deset hodin,“ poznamenala&nbsp;– zřejmě poznala správný čas podle stropu. „Je čas, aby tahleta hodná holčička šla do&nbsp;postele.“</span></p>
          <p class="chunk" data-nb-ref-number="125" data-nb-words="12" data-nb-chars="81"><span class="idea" data-nb-ref-number="125" id="idea125" data-nb-words="12" data-nb-chars="81">„Jordan bude zítra hrát v&nbsp;turnaji,“ vysvětlila mi&nbsp;Daisy, „naproti ve&nbsp;Welchestru.“</span></p>
          <p class="chunk" data-nb-ref-number="126" data-nb-words="6" data-nb-chars="32"><span class="idea" data-nb-ref-number="126" id="idea126" data-nb-words="6" data-nb-chars="32">„Ach&nbsp;– vy&nbsp;jste <em>Jordan</em> Bakerová.“</span></p>
          <p class="chunk" data-nb-ref-number="127" data-nb-words="50" data-nb-chars="298"><span class="idea" data-nb-ref-number="127" id="idea127" data-nb-words="50" data-nb-chars="298">Už&nbsp;jsem věděl, proč je&nbsp;mi&nbsp;její tvář povědomá&nbsp;– příjemný pohrdavý výraz té&nbsp;tváře na&nbsp;mne pohlížel z&nbsp;mnoha novinových obrázků ze&nbsp;sportovního života v&nbsp;Asheville, Hot Springs a&nbsp;Palm Beach. Také jsem o&nbsp;ní zaslechl nějakou historku, kritickou, nepříjemnou historku, ale už&nbsp;dávno jsem zapomněl, co&nbsp;to&nbsp;bylo.</span></p>
          <p class="chunk" data-nb-ref-number="128" data-nb-words="9" data-nb-chars="49"><span class="idea" data-nb-ref-number="128" id="idea128" data-nb-words="9" data-nb-chars="49">„Dobrou noc,“ řekla měkce. „Vzbuď mě&nbsp;v&nbsp;osm, ano?“</span></p>
          <p class="chunk" data-nb-ref-number="129" data-nb-words="6" data-nb-chars="34"><span class="idea" data-nb-ref-number="129" id="idea129" data-nb-words="6" data-nb-chars="34">„Jestli se&nbsp;ti&nbsp;bude chtít vstávat.“</span></p>
          <p class="chunk" data-nb-ref-number="130" data-nb-words="8" data-nb-chars="53"><span class="idea" data-nb-ref-number="130" id="idea130" data-nb-words="8" data-nb-chars="53">„Bude. Dobrou noc, pane Carrawayi. Ještě se&nbsp;uvidíme.“</span></p>
          <p class="chunk" data-nb-ref-number="131" data-nb-words="41" data-nb-chars="228"><span class="idea" data-nb-ref-number="131" id="idea131" data-nb-words="41" data-nb-chars="228">„Ovšemže se&nbsp;uvidíte,“ potvrdila Daisy. „Vlastně myslím, že&nbsp;tady dohodím svatbu. Přijď častěji, Nicku, a&nbsp;já vás jaksi&nbsp;– hm&nbsp;– dám dohromady. Třeba vás jako náhodou zamknu do&nbsp;šatníku a&nbsp;odstrčím vás s&nbsp;loďkou na&nbsp;moře a&nbsp;tak podobně&nbsp;–“</span></p>
          <p class="chunk" data-nb-ref-number="132" data-nb-words="11" data-nb-chars="76"><span class="idea" data-nb-ref-number="132" id="idea132" data-nb-words="11" data-nb-chars="76">„Dobrou noc,“ zvolala slečna Bakerová ze&nbsp;schodů. „Neslyšela jsem ani slovo.“</span></p>
          <p class="chunk" data-nb-ref-number="133" data-nb-words="18" data-nb-chars="97"><span class="idea" data-nb-ref-number="133" id="idea133" data-nb-words="18" data-nb-chars="97">„Je to&nbsp;milá dívka,“ řekl Tom za&nbsp;chvíli. „Neměli by&nbsp;ji&nbsp;nechat, aby se&nbsp;takhle potloukala po&nbsp;světě.“</span></p>
          <p class="chunk" data-nb-ref-number="134" data-nb-words="7" data-nb-chars="41"><span class="idea" data-nb-ref-number="134" id="idea134" data-nb-words="7" data-nb-chars="41">„Kdo by&nbsp;neměl?“ zeptala se&nbsp;Daisy chladně.</span></p>
          <p class="chunk" data-nb-ref-number="135" data-nb-words="2" data-nb-chars="16"><span class="idea" data-nb-ref-number="135" id="idea135" data-nb-words="2" data-nb-chars="16">„Její příbuzní.“</span></p>
          <p class="chunk" data-nb-ref-number="136" data-nb-words="36" data-nb-chars="198"><span class="idea" data-nb-ref-number="136" id="idea136" data-nb-words="36" data-nb-chars="198">„Její příbuzní jsou jedna asi tak tisíciletá teta a&nbsp;pak, Nick na&nbsp;ni&nbsp;dohlédne, že, Nicku? Letos v&nbsp;létě ji&nbsp;tady budeme mít skoro každou neděli. Myslím, že&nbsp;domácí prostředí jí&nbsp;u&nbsp;nás udělá velmi dobře.“</span></p>
          <p class="chunk" data-nb-ref-number="137" data-nb-words="9" data-nb-chars="46"><span class="idea" data-nb-ref-number="137" id="idea137" data-nb-words="9" data-nb-chars="46">Daisy a&nbsp;Tom na&nbsp;sebe na&nbsp;okamžik mlčky pohlédli.</span></p>
          <p class="chunk" data-nb-ref-number="138" data-nb-words="9" data-nb-chars="44"><span class="idea" data-nb-ref-number="138" id="idea138" data-nb-words="9" data-nb-chars="44">„Ona je&nbsp;z&nbsp;New Yorku?“ zeptal jsem se&nbsp;rychle.</span></p>
          <p class="chunk" data-nb-ref-number="139" data-nb-words="13" data-nb-chars="87"><span class="idea" data-nb-ref-number="139" id="idea139" data-nb-words="13" data-nb-chars="87">„Z&nbsp;Louisvillu. Strávily jsme tam společně nevinná dívčí léta. Naše překrásná nevinná&nbsp;–“</span></p>
          <p class="chunk" data-nb-ref-number="140" data-nb-words="12" data-nb-chars="74"><span class="idea" data-nb-ref-number="140" id="idea140" data-nb-words="12" data-nb-chars="74">„Promluvila jsi na&nbsp;verandě Nickovi trochu do&nbsp;duše?“ chtěl náhle vědět Tom.</span></p>
          <p class="chunk" data-nb-ref-number="141" data-nb-words="36" data-nb-chars="198"><span class="idea" data-nb-ref-number="141" id="idea141" data-nb-words="36" data-nb-chars="198">„Promluvila jsem ti&nbsp;do&nbsp;duše?“ Podívala se&nbsp;na&nbsp;mne. „Nemohu si&nbsp;vzpomenout, ale myslím, že&nbsp;jsme mluvili o&nbsp;nordické rase. Ano, určitě. Nějak se&nbsp;nám to&nbsp;nenápadně připletlo do&nbsp;řeči, a&nbsp;než bys řekl švec&nbsp;–“</span></p>
          <p class="chunk" data-nb-ref-number="142" data-nb-words="8" data-nb-chars="50"><span class="idea" data-nb-ref-number="142" id="idea142" data-nb-words="8" data-nb-chars="50">„Nevěř všemu, co&nbsp;slyšíš, Nicku,“ napomenul mě&nbsp;Tom.</span></p>
          <p class="chunk" data-nb-ref-number="143" data-nb-words="38" data-nb-chars="219"><span class="idea" data-nb-ref-number="143" id="idea143" data-nb-words="38" data-nb-chars="219">Řekl jsem jen tak mimochodem, že&nbsp;jsem vůbec nic neslyšel, a&nbsp;za několik minut jsem se&nbsp;zvedl k&nbsp;odchodu. Vyprovodili mě&nbsp;ke&nbsp;dveřím a&nbsp;stáli vedle sebe ve&nbsp;veselém čtverci světla. Když jsem zapínal motor, Daisy zavolala rázně:</span></p>
          <p class="chunk" data-nb-ref-number="144" data-nb-words="22" data-nb-chars="123"><span class="idea" data-nb-ref-number="144" id="idea144" data-nb-words="22" data-nb-chars="123">„Počkej! Zapomněla jsem se&nbsp;tě&nbsp;na&nbsp;něco zeptat, a&nbsp;je to&nbsp;důležité. Slyšeli jsme, že&nbsp;ses zasnoubil s&nbsp;nějakou dívkou na&nbsp;Západě.“</span></p>
          <p class="chunk" data-nb-ref-number="145" data-nb-words="12" data-nb-chars="71"><span class="idea" data-nb-ref-number="145" id="idea145" data-nb-words="12" data-nb-chars="71">„Je to&nbsp;tak,“ připojil se&nbsp;Tom laskavě. „Slyšeli jsme, že&nbsp;ses zasnoubil.“</span></p>
          <p class="chunk" data-nb-ref-number="146" data-nb-words="8" data-nb-chars="38"><span class="idea" data-nb-ref-number="146" id="idea146" data-nb-words="8" data-nb-chars="38">„To je&nbsp;pomluva. Jsem na&nbsp;to&nbsp;moc chudý.“</span></p>
          <p class="chunk" data-nb-ref-number="147" data-nb-words="29" data-nb-chars="153"><span class="idea" data-nb-ref-number="147" id="idea147" data-nb-words="29" data-nb-chars="153">„Ale my&nbsp;jsme to&nbsp;slyšeli,“ trvala na&nbsp;svém Daisy a&nbsp;mě překvapilo, jak se&nbsp;znovu rozvila jako květina. „Slyšeli jsme to&nbsp;od&nbsp;tří lidí, tak to&nbsp;musí být pravda.“</span></p>
          <p class="chunk" data-nb-ref-number="148" data-nb-words="50" data-nb-chars="303"><span class="idea" data-nb-ref-number="148" id="idea148" data-nb-words="50" data-nb-chars="303">Ovšemže jsem věděl, nač narážejí, ale nebyl jsem ani zdaleka zasnouben. Okolnost, že&nbsp;klepy z&nbsp;toho už&nbsp;udělaly ohlášky, byla jednou z&nbsp;příčin, proč jsem přišel na&nbsp;Východ. Člověk nemůže přestat chodit se&nbsp;starou známou kvůli klepům, a&nbsp;naproti tomu jsem neměl v&nbsp;úmyslu nechat se&nbsp;klepy zatáhnout do&nbsp;manželství.</span></p>
          <p class="chunk" data-nb-ref-number="149" data-nb-words="93" data-nb-chars="541"><span class="idea" data-nb-ref-number="149" id="idea149" data-nb-words="93" data-nb-chars="541">Jejich zájem mě&nbsp;poněkud dojal a&nbsp;přestali mi&nbsp;připadat ve&nbsp;svém bohatství tak vzdáleni&nbsp;– přesto však jsem byl zmaten a&nbsp;trochu znechucen, když jsem odjížděl. Zdálo se&nbsp;mi, že&nbsp;pro Daisy by&nbsp;bylo jediné řešení: sebrat dítě do&nbsp;náručí a&nbsp;utéct z&nbsp;domu&nbsp;– ale na&nbsp;něco takového zřejmě vůbec nepomýšlela. Co&nbsp;se&nbsp;týče Toma, překvapilo mě&nbsp;daleko méně, že&nbsp;„má v&nbsp;New Yorku nějakou ženskou“, než to, že&nbsp;ho&nbsp;sklíčila nějaká kniha. Cosi ho&nbsp;pudilo ohlodávat kůrku okoralých myšlenek, jako kdyby jeho houževnaté fyzické sobectví už&nbsp;nemohlo vyživit jeho pánovité srdce.</span></p>
          <p class="chunk" data-nb-ref-number="150" data-nb-words="162" data-nb-chars="911"><span class="idea" data-nb-ref-number="150" id="idea150" data-nb-words="162" data-nb-chars="911">Na&nbsp;střechách domů podle cesty a&nbsp;před garážemi při silnici, kde nové červené benzínové pumpy seděly v&nbsp;tůních světla, bylo už&nbsp;hluboké léto, a&nbsp;když jsem přijel ke&nbsp;své usedlosti na&nbsp;Západním Vejci, zajel jsem autem pod přístřešek a&nbsp;usadil se&nbsp;na&nbsp;chvíli na&nbsp;dvoře na&nbsp;opuštěném válci na&nbsp;trávu. Vítr se&nbsp;utišil a&nbsp;zanechal po&nbsp;sobě hlučnou, zářivou noc s&nbsp;křídly bijícími ve&nbsp;stromech a&nbsp;s&nbsp;vytrvalým zvukem varhan, jak plné měchy země nadýmaly žáby životem. Silueta plížící se&nbsp;kočky se&nbsp;zavlnila v&nbsp;měsíčním světle, a&nbsp;když jsem pootočil hlavu, abych se&nbsp;na&nbsp;ni&nbsp;podíval, viděl jsem, že&nbsp;nejsem sám&nbsp;– padesát stop ode mne, ze&nbsp;stínu domu mého souseda, se&nbsp;vynořila postava, zůstala stát s&nbsp;rukama v&nbsp;kapsách a&nbsp;zadívala se&nbsp;na&nbsp;stříbrný pepř hvězd. Něco v&nbsp;jeho ledabylých pohybech a&nbsp;v&nbsp;tom, jak stál pevně rozkročen na&nbsp;trávníku, dávalo tušit, že&nbsp;je&nbsp;to&nbsp;sám pan Gatsby, který si&nbsp;vyšel, aby zjistil, jaký podíl z&nbsp;našeho místního nebe patří jemu.</span></p>
          <p class="chunk" data-nb-ref-number="151" data-nb-words="95" data-nb-chars="525"><span class="idea" data-nb-ref-number="151" id="idea151" data-nb-words="95" data-nb-chars="525">Rozhodl jsem se, že&nbsp;na&nbsp;něj zavolám. Slečna Bakerová se&nbsp;o&nbsp;něm při večeři zmínila a&nbsp;to by&nbsp;k&nbsp;seznámení stačilo. Ale nezavolal jsem, protože náhle dal najevo, že&nbsp;je&nbsp;rád sám&nbsp;– roztáhl podivným způsobem paže tmavé vodě vstříc, a&nbsp;třeba jsem byl od&nbsp;něho daleko, byl bych mohl přísahat, že&nbsp;se&nbsp;třese. Mimoděk jsem pohlédl k&nbsp;moři&nbsp;– a&nbsp;nerozeznal jsem nic než jediné zelené světlo, nepatrné a&nbsp;velmi vzdálené, které mohlo označovat konec loděnice. Když jsem se&nbsp;znovu po­ohlédl po&nbsp;Gatsbym, byl již pryč a&nbsp;já byl v&nbsp;neklidné temnotě opět sám.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./velky_getsby_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>