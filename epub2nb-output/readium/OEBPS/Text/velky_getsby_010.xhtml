<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>velky_getsby-6</title>
		<link href="../Styles/velky_gets_idstyles.css" rel="stylesheet" type="text/css"/>
	</head>
	<body id="velky_getsby" xml:lang="cs-CZ">
		<div>
			<p id="toc_marker-4" class="MLP-uroven2-kapitola">Kapitola IV</p>
			<p class="MLP-text-bez1radku">Za nedělního rána, kdy ve vesničkách na pobřeží vyzváněly kostelní zvony, svět a&#160;jeho milenka se vracely do Gatsbyho domu a&#160;rozjařeně se mihotaly po trávníku.</p>
			<p class="MLP-text">„Pašuje lihoviny,“ říkaly mladé dámy pohybující se kdesi mezi jeho koktajly a&#160;květinami. „Kdysi zabil člověka, který přišel na to, že je Hindenburgův synovec a&#160;čertův bratranec z&#160;druhého kolena. Zlatíčko, podej mi růži a&#160;nalej mi ještě kapku do tamhleté křišťálové sklenice.“</p>
			<p class="MLP-text">Jednou jsem si napsal do prázdných políček jízdního řádu jména těch, kteří onoho léta jezdili ke Gatsbymu. Dnes je to starý jízdní řád, rozpadá se ve hřbetě a&#160;je nadepsán <span class="MLP-znak-kurziva-11b">Jízdní řád platný od 5.&#160;července 1922.</span> Ale ještě lze přečíst zašlá jména, která povědí víc než moje všeobecná tvrzení o&#160;lidech, kteří přijímali Gatsbyho pohostinství a&#160;skládali mu rafinovaný hold tím, že o&#160;něm vůbec nic nevěděli.</p>
			<p class="MLP-text">Z&#160;Východního Vejce jezdili Chester Becker s&#160;manželkou a&#160;Leechovi a&#160;jakýsi Blunsen, kterého jsem znal z&#160;Yale, a&#160;doktor Webster Civet, jenž se vloni v&#160;létě utopil nahoře v&#160;Maine. A&#160;Hornbeamovi a&#160;Willie Voltaire se ženou a&#160;celý rod Blackbucků, kteří se vždy shromáždili někde v&#160;koutě a&#160;na každého, kdo se k&#160;nim přiblížil, ohrnovali nosy jako kozy. A&#160;Ismayovi a&#160;Chrystieovi (či spíše Hubert Auerbach a&#160;žena pana Chrystieho) a&#160;Edgar Beaver, jehož vlasy prý jednoho zimního odpoledne zčistajasna a&#160;bez důvodu zbělely jako mléko.</p>
			<p class="MLP-text">Clarence Endive byl, pokud se pamatuji, z&#160;Východního Vejce. Přijel pouze jednou v&#160;krátkých bílých kalhotách a&#160;porval se na zahradě s&#160;nějakým vandrákem, kterému se říkalo Etty. Ze vzdálenějšího konce ostrova přijeli Cheadleovi a&#160;O.&#160;R.&#160;P. Schraeder se ženou a&#160;Stone­wall Jackson Abraham s&#160;paní z&#160;Georgie a&#160;Fishguardovi a&#160;Ripley Snell s&#160;paní. Snell tam byl tři dni před tím, než ho zavřeli; ležel tak opilý na štěrkové vozovce, že auto paní Ulyssa Swetta mu přejelo pravou ruku. Dancieové jezdili taky a&#160;S.&#160;B. Whitebait, jemuž bylo dobře přes šedesát, a&#160;Maurice A.&#160;Flink a&#160;Hammerheadovi a&#160;Beluga, který dovážel tabák, a&#160;Belugova děvčata.</p>
			<p class="MLP-text"><span>Ze Západního Vejce jezdili Poleovi a&#160;Mulreadovi a&#160;Cecil Roe­buck a&#160;Cecil Schoen a&#160;státní senátor Gulick a&#160;Newton Orchid, kterému patřila většina akcií filmové společnosti Par Excellence, a&#160;Eckhaust a&#160;Clyde Cohen a&#160;Don S.&#160;Schartze mladší a&#160;Arthur </span><span>McCarty,</span><span> kteří všichni měli něco společného s&#160;filmem. A&#160;Catlipovi a&#160;Bembergovi a&#160;G.&#160;Earl Muldoon, bratr toho Muldoona, který potom uškrtil svou ženu. Chodil tam ten mecenáš Da Fontano a&#160;Ed Legros a&#160;James&#160;B. („Čertův chlapík“) Ferret a&#160;De Jongsovi a&#160;Ernest Lilly&#160;– ti jezdili za hazardní hrou, a&#160;když se Ferret objevil na zahradě, znamenalo to, že je nasuchu a&#160;že Spojené dopravní budou muset druhý den něco vydělat.</span></p>
			<p class="MLP-text">Nějaký Klipspringer tam chodil tak často a&#160;zůstával tam tak dlouho, že se mu začalo říkat „strávník“&#160;– pochybuji, že měl nějaký jiný domov. Z&#160;lidí od divadla tam bývali Gus Waize a&#160;<span>Horace</span> O’Donavan a&#160;Lester Myer a&#160;George Duckweed a&#160;Francis Bull. Z&#160;New Yorku byli také Chromeovi a&#160;Blackhyssonovi a&#160;Dennickerovi a&#160;Russel Betty a&#160;Corriganovi a&#160;Kelleherovi a&#160;Dewerovi a&#160;Scullyovi a&#160;<span>S.&#160;W. Belcher</span> a&#160;Smirkeovi a&#160;mladý Quinns, nyní rozvedený, a&#160;Henry L.&#160;Palmetto, který se zabil tím, že skočil pod vlak podzemní dráhy na Times Square.</p>
			<p class="MLP-text">Benny McClenahan přijel vždycky se čtyřmi dívkami. Fyzicky to nebyly pokaždé tytéž, ale vypadaly do té míry jedna jako druhá, že se nevyhnutelně zdálo, že tam už byly dříve. Zapomněl jsem, jak se jmenovaly&#160;– Jacquelina, myslím, nebo Consuela nebo Gloria nebo Judy nebo June a&#160;jejich příjmení byla buď lahodná jména květin a&#160;měsíců, nebo tvrdší jména velkých amerických kapitalistů, a&#160;když je k&#160;tomu někdo donutil, doznávaly, že jsou jejich sestřenice.</p>
			<p class="MLP-text">Kromě těchhle všech se ještě pamatuji, že tam přijela alespoň jednou Faustina O’Brienová a&#160;Baedekerova děvčata a&#160;mladý Brewer, kterému ve válce ustřelili nos, a&#160;pan Albrucksburger a&#160;jeho snoubenka slečna Haagová, a&#160;Ardita Fitz-Petersová a&#160;pan P.&#160;Jewett, kdysi předák Americké legie, a&#160;slečna Claudia Hipová s&#160;mužem, o&#160;kterém se říkalo, že je to její šofér, a&#160;nějaký princ, kterému jsme říkali vévoda a&#160;jehož jméno, věděl-li jsem ho kdy vůbec, jsem zapomněl.</p>
			<p class="MLP-text">Všichni ti lidé jezdili onoho léta ke Gatsbymu.</p>
			<p class="MLP-text-bez1radku--12-0"><span>Jednou ráno v&#160;devět hodin koncem července zahnulo náhle Gatsbyho nádherné auto po kamenité vozovce k&#160;mému vchodu a&#160;jeho trojhlasý klakson ze sebe vychrlil útržek melodie. Bylo to poprvé, co mě navštívil, ačkoliv já jsem byl u&#160;něho na dvou večírcích, jel jsem v&#160;jeho kluzáku a&#160;na jeho naléhavé pozvání jsem hojně používal jeho pláže.</span></p>
			<p class="MLP-text">„Dobré jitro, kamaráde. Dnes obědváte se mnou a&#160;myslil jsem si, že bychom si mohli společně vyjet do města.“</p>
			<p class="MLP-text">Balancoval na blatníku auta s&#160;onou pohybovou vynalézavostí, jež je tak příznačně americká a&#160;pochází myslím z&#160;nedostatku tělesné práce či strnulého vysedávání v&#160;mládí, a&#160;ještě víc z&#160;beztvarého půvabu našich nervózních, sporadických her. Tato vlastnost ustavičně prorážela jeho obřadným chováním jako nějaký neklid. Nikdy nebyl úplně klidný; vždycky nějak poklepával nohou nebo netrpělivě otví­ral a&#160;zavíral ruku.</p>
			<p class="MLP-text">Viděl, jak se s&#160;obdivem dívám na jeho auto.</p>
			<p class="MLP-text">„Je hezké, co, kamaráde?“ Seskočil, abych se mohl lépe podívat. „To jste ho ještě neviděl?“</p>
			<p class="MLP-text">Viděl jsem je. Všichni je viděli. Bylo sytě krémové barvy, zářilo niklem, tu a&#160;tam se po celé ohromné délce nadýmalo triumfálními kufry na klobouky, na večeře a&#160;na nářadí, a&#160;tyčilo se na něm terasovité bludiště ochranných skel, v&#160;nichž se mnohonásobně odráželo slunce. Usadili jsme se za mnoha vrstvami skla v&#160;jakémsi zeleném koženém skleníku a&#160;vyrazili jsme do města.</p>
			<p class="MLP-text">Za minulý měsíc jsem s&#160;ním mluvil snad šestkrát a&#160;ke&#160;svému zklamání jsem shledal, že mi nemá mnoho co říci. Můj první dojem, že je osobou nějak neurčitě významnou, se proto postupně vytratil a&#160;on se prostě stal majitelem přepychového zájezdního hotelu v&#160;sousedství.</p>
			<p class="MLP-text">A&#160;potom jsem zažil tu jízdu, jež mě přivedla do rozpaků. Nedojeli jsme ještě do Západního Vejce a&#160;Gatsby už začal polykat konce svých elegantních vět a&#160;nerozhodně se poplácával po koleně v&#160;karamelovém obleku.</p>
			<p class="MLP-text">„Podívejte se, kamaráde,“ vybuchl neočekávaně. „Co si o&#160;mně vlastně myslíte?“</p>
			<p class="MLP-text">Trochu mě to ohromilo a&#160;začal jsem se všeobecnými vytáčkami, jaké si podobná otázka zaslouží.</p>
			<p class="MLP-text">„No dobře, povím vám něco o&#160;svém životě,“ přerušil mě. „Nechci, abyste měl o&#160;mně mylný názor, po všech těch historkách, které <span>slyšíte.“</span></p>
			<p class="MLP-text">Byl si tedy vědom fantastických obvinění, která zpestřovala konverzaci v&#160;jeho síních.</p>
			<p class="MLP-text"><span>„Řeknu vám jen svatou pravdu.“ Zvedl najednou pravou ruku, jako kdyby se dožadoval božího svědectví. „Jsem syn jedněch bohatých rodičů ze Středního západu&#160;– dnes už jsou všichni mrtví. Byl jsem vychován v&#160;Americe, ale studoval jsem v&#160;Oxfordu, protože tam po dlouhá léta všichni moji předkové studovali. Je to rodinná tradice.“</span></p>
			<p class="MLP-text">Podíval se na mne úkosem&#160;– a&#160;já věděl, proč Jordan Bakerová věří, že lže. S&#160;frází „studoval v&#160;Oxfordu“ si pospíšil nebo ji spolkl nebo přiškrtil, jako kdyby mu už předem dělala potíže. A&#160;o&#160;tuto pochybnost se celá jeho výpověď rozbila a&#160;já zaváhal, jestli s&#160;ním přece není něco trochu v&#160;nepořádku.</p>
			<p class="MLP-text">„Odkud ze Středního západu?“ zeptal jsem se jen tak mimochodem.</p>
			<p class="MLP-text">„Ze San Franciska.“</p>
			<p class="MLP-text">„Aha.“</p>
			<p class="MLP-text">„Všichni moji příbuzní zemřeli a&#160;já jsem zdědil spoustu peněz.“</p>
			<p class="MLP-text">Jeho hlas zněl slavnostně, jako by ho dosud pronásledovala vzpomínka na to náhlé vymření celého rodu. Chvilku jsem měl podezření, že si ze mne dělá dobrý den, ale pohled na něj mě přesvědčil o&#160;opaku.</p>
			<p class="MLP-text">„Potom jsem žil jako mladý rádža ve všech hlavních městech Evropy&#160;– v&#160;Paříži, v&#160;Benátkách, v&#160;Římě&#160;– sbíral jsem klenoty, hlavně rubíny, lovil jsem divokou zvěř, trošku jsem maloval, jen tak pro sebe, a&#160;snažil jsem se zapomenout na něco velmi smutného, co se mi přihodilo dávno předtím.“</p>
			<p class="MLP-text">Měl jsem co dělat, abych zadržel nedůvěřivý smích. Samy fráze byly tak otřepané, že nevyvolávaly žádnou představu kromě podivné postavy v&#160;turbanu, které se z&#160;každého póru sypou piliny a&#160;která pronásleduje tygra v&#160;Boloňském lesíku.</p>
			<p class="MLP-text">„Potom přišla, kamaráde, válka. Byla to velká úleva a&#160;já jsem se usilovně snažil, abych zemřel, ale zdálo se, že můj život je začarován. Když to začalo, udělali ze mne nadporučíka. V&#160;Argonnském lese jsem postoupil se zbytky svého kulometného praporu tak daleko kupředu, že jsme měli po obou křídlech půlmílovou mezeru, přes kterou se pěchota nemohla dostat. Zůstali jsme tam dva dny a&#160;dvě noci, dvě stě třicet mužů se šestnácti Lewisovými kulomety, a&#160;když konečně pěchota přišla, našli mezi hromadami mrtvých zástavy tří německých divizí. Byl jsem povýšen na majora a&#160;všechny spojenecké vlády mi daly vyznamenání&#160;– dokonce i&#160;Černá Hora, malá Černá Hora dole u&#160;Jaderského moře!“</p>
			<p class="MLP-text">Malá Černá Hora! Zdůraznil ta slova a&#160;zakýval při nich s&#160;úsměvem hlavou. Ten úsměv dával najevo pochopení pro strastiplné dějiny Černé Hory a&#160;sympatie s&#160;udatnými boji černohorského lidu. Plně oceňoval, jaký řetěz národních pohnutek přivedl to teplé srdíčko Černé Hory k&#160;takovému holdu. Moje nedůvěra se rozplynula v&#160;okouzlení; připadalo mi, že se letmo probírám hromadou časopisů.</p>
			<p class="MLP-text">Sáhl si do kapsy a&#160;do dlaně mi spadl kousek kovu, zavěšeného na stužce.</p>
			<p class="MLP-text">„To je ta medaile z&#160;Černé Hory.“</p>
			<p class="MLP-text">Kupodivu vypadal ten předmět věrohodně. „Orderi de Danilo“, zněl nápis v&#160;kruhu, „Montenegro, Nicolas Rex“.</p>
			<p class="MLP-text">„Obraťte to.“</p>
			<p class="MLP-text">„Major Jay Gatsby,“ četl jsem. „Za mimořádnou statečnost.“</p>
			<p class="MLP-text">„Tady mám ještě něco, co nosím pořád u&#160;sebe. Památka na dny v&#160;Oxfordu. Je to z&#160;nádvoří koleje Nejsvětější trojice – ten člověk nalevo ode mne je teď hrabě z&#160;Doncasteru.“</p>
			<p class="MLP-text">Byla to fotografie několika mladých lidí v&#160;bundách, okounějících v&#160;klenutém průchodu, jímž bylo vidět velké množství špičatých věží. Byl tam Gatsby&#160;– a&#160;vypadal o&#160;trochu, ne o&#160;mnoho, mladší&#160;– s&#160;kriketovou pálkou v&#160;ruce.</p>
			<p class="MLP-text"><span>Tak to bylo všechno pravda. Viděl jsem tygří kožešiny, planoucí v&#160;jeho paláci na Velkém kanále; viděl jsem, jak otvírá skříňku s&#160;rubíny, aby v&#160;jejich rudě zářících hloubkách zmírnil trýzeň zlomeného srdce.</span></p>
			<p class="MLP-text">„Budu k&#160;vám dnes mít velkou prosbu,“ řekl a&#160;s&#160;uspokojením schoval své památky zpátky do kapsy, „a tak jsem si myslel, že byste měl o&#160;mně něco vědět. Nechtěl jsem, abyste si o&#160;mně myslel, že jsem jen tak někdo. Víte, obyčejně přijdu na to, že jsem mezi samými cizinci, protože přelétávám z&#160;místa na místo a&#160;snažím se zapomenout na tu smutnou událost, která se mi přihodila.“ Zaváhal. „Uslyšíte o&#160;ní dnes odpoledne.“</p>
			<p class="MLP-text">„Při obědě?“</p>
			<p class="MLP-text">„Ne, dnes odpoledne. Zjistil jsem náhodou, že jdete se slečnou Bakerovou na čaj.“</p>
			<p class="MLP-text">„Chcete říci, že jste do slečny Bakerové zamilován?“</p>
			<p class="MLP-text">„Nejsem, kamaráde. Ale slečna Bakerová laskavě svolila, že s&#160;vámi o&#160;té věci promluví.“</p>
			<p class="MLP-text">Neměl jsem ani nejmenší potuchy, co je ta „věc“, ale spíš mě to otrávilo, než zaujalo. Nepozval jsem Jordan Bakerovou na čaj proto, abych s&#160;ní hovořil o&#160;panu Jay Gatsbym. Byl jsem si jist, že ta žádost bude něco úplně fantastického, a&#160;na okamžik jsem litoval, že jsem vůbec kdy vkročil na jeho přelidněný trávník.</p>
			<p class="MLP-text">Neřekl už ani slovo. Čím víc jsme se blížili k&#160;městu, tím byl odměřenější. Jeli jsme kolem Rooseveltova přístavu, kde jsme letmo zahlédli červeně opásané oceánské parníky, a&#160;uháněli jsme kolem zchátralých brlohů, vroubených tmavými výčepy, kde nikdy nebylo prázdno, plnými vybledlého pozlátka z&#160;roku devatenáct set a&#160;něco. Potom se kolem nás rozevřelo údolí popela, a&#160;jak jsme projížděli kolem, zahlédl jsem letmo paní Wilsonovou, jak se dýchavičně, ale energicky lopotí u&#160;benzínové pumpy.</p>
			<p class="MLP-text">S&#160;blatníky rozpjatými jako křídla přenesli jsme se lehce přes půl Astorie&#160;– jen půl, poněvadž když jsme proklouzli kolem pilířů zvýšené dráhy, uslyšel jsem povědomé „puf-puf-<span class="MLP-znak-kurziva-11b">puf</span>“ motocyklu a&#160;vedle nás se objevil rozzuřený strážník.</p>
			<p class="MLP-text">„Dobrá, kamaráde,“ zvolal Gatsby. Zpomalili jsme. Vyňal z&#160;náprsní tašky bílý lístek a&#160;zamával mu s&#160;ním před očima.</p>
			<p class="MLP-text">„V&#160;pořádku,“ pronesl strážník a&#160;dotkl se letmo čepice. „Podruhé vás poznám, pane Gatsby. Promiňte!“</p>
			<p class="MLP-text">„Co to bylo?“ zeptal jsem se. „Fotografie z&#160;Oxfordu?“</p>
			<p class="MLP-text">„Jednou jsem měl příležitost prokázat laskavost komisaři a&#160;on mi posílá každý rok vánoční pozdrav.“</p>
			<p class="MLP-text">Přes velký most, kde mezi trámy probleskovalo slunce a&#160;neustále přeskakovalo po jedoucích vozech k&#160;městu, které se zvedalo za řekou v&#160;bílých hromadách a&#160;homolích cukru a&#160;bylo celé vystavěno pouhým přáním z&#160;peněz, které naprosto nepáchly. Uvidět město z&#160;Queensboroského mostu znamená vždycky uvidět město poprvé, kdy ještě slibuje otevřít člověku všechna tajemství a&#160;všechny krásy světa.</p>
			<p class="MLP-text">Minula nás mrtvola v&#160;pohřebním voze s&#160;hromadou květin, za ním jely dva vozy se staženými záclonami a&#160;ještě několik pestřejších vozů s&#160;přáteli. Přátelé se na nás podívali tragickýma očima a&#160;měli krátké horní rty jihovýchodních Evropanů a&#160;já jsem byl rád, že součástí jejich pochmurného svátku byl i&#160;pohled na Gatsbyho nádherné auto. Když jsme uháněli přes Blackwellský ostrov, přejela kolem nás limuzína řízená bílým šoférem, ve které seděli tři elegantní černoši, dva šviháci a&#160;dívka. Hlasitě jsem se zasmál, jak na nás vyvalili bělmo očí v&#160;pyšném soupeřství.</p>
			<p class="MLP-text">„Teď, když jsme se dostali přes most, je možné všechno,“ myslil jsem si; „úplně všechno…“</p>
			<p class="MLP-text">I&#160;Gatsby byl možný, bez jakéhokoliv zvláštního zázraku.</p>
			<p class="MLP-text-bez1radku--12-0">Řvoucí poledne. V&#160;dobře větraném sklípku na Dvaačtyřicáté ulici jsem se sešel s&#160;Gatsbym u&#160;oběda. Očima, které ze sebe mrkáním setřásaly zář ulice venku, jsem ho vyhrabal z&#160;nejasné předsíně, kde hovořil s&#160;nějakým jiným mužem.</p>
			<p class="MLP-text">„Tohle je můj přítel pan Wolfsheim, pane Carrawayi.“</p>
			<p class="MLP-text">Malý žid s&#160;rozpláclým nosem pozvedl velkou hlavu a&#160;pohlédl na mne; z&#160;obou nosních dírek mu bujely dva pěkné chomáčky chloupků. Za chvíli jsem v&#160;polotmě objevil jeho drobounká očka.</p>
			<p class="MLP-text">„Tak jsem se na něj podíval,“ řekl pan Wolfsheim a&#160;podával mi vážně ruku, „a co myslíte, že jsem udělal?“</p>
			<p class="MLP-text">„Co?“ zeptal jsem se zdvořile.</p>
			<p class="MLP-text">Ale zřejmě to nepatřilo mně, poněvadž mou ruku pustil a&#160;obrátil svůj výrazný nos na Gatsbyho.</p>
			<p class="MLP-text">„Podal jsem ty peníze Katspaughovi a&#160;řekl jsem: ‚Dobrá, Kats­paughu, nedávej mu ani halíř, dokud nezavře hubu.‘ Zavřel ji na to tata.“</p>
			<p class="MLP-text">Gatsby nás vzal oba pod paždí a&#160;odvedl nás do restaurace, načež pan Wolfsheim spolkl novou větu, kterou právě začínal, a&#160;pohroužil se do náměsíčné nepřítomnosti.</p>
			<p class="MLP-text">„Whisky se sodou?“ zeptal se číšník.</p>
			<p class="MLP-text">„Tohle je hezká restaurace,“ řekl pan Wolfsheim a&#160;podíval se na presbyteriánské nymfy na stropě. „Ale ta přes ulici se mi líbí víc!“</p>
			<p class="MLP-text">„Ano, whisky se sodou,“ přisvědčil Gatsby a&#160;potom pravil k&#160;panu Wolfsheimovi: „Tam je moc horko.“</p>
			<p class="MLP-text">„Ano&#160;– horko a&#160;je malá,“ řekl pan Wolfsheim, „ale plná vzpomínek.“</p>
			<p class="MLP-text">„Co je to za podnik?“ zeptal jsem se.</p>
			<p class="MLP-text">„Stará Metropole.“</p>
			<p class="MLP-text">„Stará Metropole,“ dumal pan Wolfsheim ponuře. „Plná mrtvých tváří, které se nevrátí. Plná přátel, kteří se už nikdy neobjeví. Co budu živ, nezapomenu na tu noc, kdy tam zastřelili Rosyho Rosenthala. Bylo nás šest u&#160;stolu a&#160;Rosy celý večer jedl a&#160;pil. Když bylo skoro ráno, přišel k&#160;němu číšník s&#160;takovým divným výrazem a&#160;povídá, že s&#160;ním chce venku někdo mluvit. ‚Dobře,‘ povídá Rosy a&#160;začíná se zvedat a&#160;já jsem ho stáhl zpátky na židli.</p>
			<p class="MLP-text">‚Ať ti zmetkové přijdou sem, když s&#160;tebou chtějí mluvit, Rosy, ale opovaž se jít ven z&#160;téhle místnosti.‘</p>
			<p class="MLP-text">Byly tenkrát čtyři hodiny ráno, a&#160;kdybychom byli vytáhli rolety, byli bychom viděli denní světlo.“</p>
			<p class="MLP-text">„Šel?“ zeptal jsem se nevinně.</p>
			<p class="MLP-text">„Samozřejmě, že šel.“ Nos pana Wolfsheima na mne rozhorleně zablýskal. „Otočil se ve dveřích a&#160;povídá: ‚Ať mi ten číšník neodnese kávu!‘ Pak vyšel ven na chodník a&#160;oni ho střelili třikrát do plného břicha a&#160;ujeli.“</p>
			<p class="MLP-text">„Čtyři z&#160;nich pak dostali elektrické křeslo,“ vzpomněl jsem si.</p>
			<p class="MLP-text">„S&#160;Beckerem pět.“ Nosní dírky se ke mně se zájmem otočily. „Slyšel jsem, že sháníte nějaké kšeftíčky.“</p>
			<p class="MLP-text">Souvislost těchhle dvou poznámek byla zarážející. Gatsby odpověděl za mne:</p>
			<p class="MLP-text">„Ale ne,“ vykřikl, „to není ten člověk.“</p>
			<p class="MLP-text">„Ne?“ zdálo se, že pana Wolfsheima to zklamalo.</p>
			<p class="MLP-text">„To je jenom můj přítel. Řekl jsem vám, že o&#160;tamtom si promluvíme jindy.“</p>
			<p class="MLP-text">„Promiňte,“ řekl pan Wolfsheim, „to jsem se spletl.“</p>
			<p class="MLP-text">Přinesli šťavnatou haši a&#160;pan Wolfsheim zapomněl na sentimentální atmosféru staré Metropole a&#160;začal jíst, dravě a&#160;hrozně delikátně. Těkal přitom očima pomalu kolem dokola po místnosti&#160;– uzavřel ten oblouk tím, že se obrátil, aby si mohl prohlédnout lidi přímo za sebou. Myslím, že kdybych tam byl nebyl, byl by vrhl krátký pohled i&#160;pod stůl.</p>
			<p class="MLP-text">„No tak, kamaráde,“ řekl Gatsby a&#160;naklonil se ke mně, „obávám se, že jsem vás dnes ráno v&#160;autě trošku rozzlobil.“</p>
			<p class="MLP-text">Zase se objevil ten úsměv, ale tentokrát jsem mu nepodlehl.</p>
			<p class="MLP-text">„Nemám rád tajnosti,“ odpověděl jsem, „a&#160;nechápu, proč s&#160;tím nepřijdete rovnou a&#160;neřeknete mi, co chcete. Proč to má všechno jít přes slečnu Bakerovou?“</p>
			<p class="MLP-text">„Ale ne, není to nic, s&#160;čím by se člověk musel schovávat,“ ujišťoval mě. „Víte, slečna Bakerová je velká sportovkyně a&#160;neudělala by nikdy nic, co by nebylo správné.“</p>
			<p class="MLP-text">Najednou se podíval na hodinky, vyskočil a&#160;vyběhl z&#160;místnosti a&#160;zanechal mě u&#160;stolu s&#160;panem Wolfsheimem.</p>
			<p class="MLP-text">„Musí volat,“ řekl pan Wolfsheim, sleduje ho očima. „Fajn chlap, co? Hezký na pohled, a&#160;perfektní džentlmen.“</p>
			<p class="MLP-text">„Zajisté.“</p>
			<p class="MLP-text">„Studoval v&#160;Oxfordu.“</p>
			<p class="MLP-text">„Aha.“</p>
			<p class="MLP-text"><span>„Chodil na oxfordskou univerzitu v&#160;Anglii. Znáte oxfordskou uni­verzitu?“</span></p>
			<p class="MLP-text">„Slyšel jsem o&#160;ní.“</p>
			<p class="MLP-text">„Je to jedna z&#160;nejslavnějších univerzit na světě.“</p>
			<p class="MLP-text">„Vy znáte Gatsbyho už dlouho?“ zeptal jsem se.</p>
			<p class="MLP-text">„Několik let,“ odpověděl s&#160;uspokojením. „Měl jsem to potěšení seznámit se s&#160;ním hned po válce. Ale nemluvil jsem s&#160;ním ani hodinu a&#160;hned jsem věděl, že mám před sebou dobře vychovaného člověka. Řekl jsem si: ‚To je člověk, jakého každý rád zavede domů a&#160;představí ho matce a&#160;sestře.‘“ Odmlčel se. „Vidím, že se mi díváte na knoflíčky u&#160;manžet.“</p>
			<p class="MLP-text">Nedíval jsem se na ně, ale teď jsem se podíval. Byly z&#160;podivně povědomých kousků slonoviny.</p>
			<p class="MLP-text">„Lidské stoličky, prvotřídní kousky,“ informoval mě.</p>
			<p class="MLP-text">„Cože!“ prohlédl jsem si je. „To je velmi zajímavý nápad.“</p>
			<p class="MLP-text">„To jo.“ Povytáhl si rukávy pod kabátem. „Jo, Gatsby je s&#160;ženskými strašně opatrný. Na kamarádovu ženu by se ani nepodíval.“</p>
			<p class="MLP-text">Když se předmět této instinktivní důvěry vrátil ke stolu a&#160;usadil se, pan Wolfsheim do sebe hodil kávu a&#160;zvedl se.</p>
			<p class="MLP-text">„Pochutnal jsem si na obědě,“ řekl, „a teď vám, mládenci, uteču, než mě tady začnete mít plné zuby.“</p>
			<p class="MLP-text">„Žádné spěchy, Meyer,“ řekl Gatsby bez nadšení. Pan Wolfsheim zvedl ruku, jako by nám žehnal.</p>
			<p class="MLP-text">„Jste velmi laskaví, ale já patřím k&#160;jiné generaci,“ prohlásil slavnostně. „Jen si tu seďte a&#160;povídejte si o&#160;tom vašem sportu a&#160;o&#160;slečnách a&#160;–“ Doplnil pomyslné slovo dalším mávnutím ruky. „Co se mě týče, je mi padesát let a&#160;nebudu se vám už vnucovat.“</p>
			<p class="MLP-text">Když nám podával ruku a&#160;otáčel se, tragický nos se mu třásl. Nevěděl jsem, jestli jsem neřekl něco, co by ho urazilo.</p>
			<p class="MLP-text">„Někdy je hrozně sentimentální,“ vysvětloval Gatsby. „Dnes má jeden ze svých sentimentálních dnů. Je to taková newyorská figurka. Má na Broadwayi domovské právo.“</p>
			<p class="MLP-text">„Co je vlastně zač, herec?“</p>
			<p class="MLP-text">„Ne.“</p>
			<p class="MLP-text">„Zubař?“</p>
			<p class="MLP-text">„Meyer Wolfsheim? Ne, je to hazardní hráč.“ Gatsby zaváhal a&#160;potom chladně dodal: „Je to ten člověk, který tenkrát v&#160;roce 1919 zfixloval výsledky v&#160;baseballové lize.“</p>
			<p class="MLP-text">„Zfixloval výsledky v&#160;baseballové lize?“ opakoval jsem.</p>
			<p class="MLP-text">Ta myšlenka mě ohromila. Ovšemže jsem si vzpomněl, že v&#160;roce 1919 byly výsledky v&#160;baseballové lize podplaceny, ale kdyby mi to někdy předtím vůbec přišlo na mysl, byl bych na to myslil jen jako na věc, která se prostě stala, jako na poslední článek nějakého <span>nevyhnutelného</span> řetězu. Nikdy mě nenapadlo, že by si jeden člověk mohl začít zahrávat s&#160;důvěrou padesáti miliónů lidí&#160;– s&#160;cílevědomostí lupiče, který páčí nedobytnou pokladnu.</p>
			<p class="MLP-text">„Jak k&#160;tomu přišel, že to udělal?“ zeptal jsem se po chvíli.</p>
			<p class="MLP-text">„Viděl prostě příležitost.“</p>
			<p class="MLP-text">„A&#160;proč není za mřížemi?“</p>
			<p class="MLP-text">„Nemohou na něho, kamaráde. Má za ušima.“</p>
			<p class="MLP-text">Trval jsem na tom, že zaplatím účet. Když mi číšník přinesl nazpět, zahlédl jsem na druhém konci nabité místnosti Toma Buchanana.</p>
			<p class="MLP-text">„Pojďte na chvíli se mnou,“ řekl jsem, „musím se pozdravit s&#160;jedním známým.“</p>
			<p class="MLP-text">Když nás Tom uviděl, vyskočil a&#160;vyběhl nám několik kroků naproti.</p>
			<p class="MLP-text"><span>„Kde pořád vězíš?“ dychtivě vyzvídal. „Daisy zuří, že jsi nezavolal.“</span></p>
			<p class="MLP-text">„To je pan Gatsby, pan Buchanan.“</p>
			<p class="MLP-text">Podali si ruce, krátce je stiskli a&#160;na Gatsbyho tváři se objevil neznámý napjatý a&#160;rozpačitý výraz.</p>
			<p class="MLP-text">„Jak se vlastně máš?“ zeptal se mě Tom. „Jak to, že jsi jel na oběd tak daleko?“</p>
			<p class="MLP-text">„Obědval jsem s&#160;panem Gatsbym.“</p>
			<p class="MLP-text">Otočil jsem se na pana Gatsbyho, ale ten už tam nebyl.</p>
			<p class="MLP-text-bez1radku--12-0">Jednou v&#160;říjnu v&#160;roce devatenáct set sedmnáct&#160;– (řekla Jordan Bakerová tenkrát odpoledne, sedíc vzpřímená na židli v&#160;čajovně pod širým nebem v&#160;hotelu Plaza, jako by měla v&#160;zádech pravítko)&#160;– jsem se procházela z&#160;místa na místo, kousek po chodníku, kousek po trávníku. Radši jsem chodila po trávníku, protože jsem měla boty z&#160;Anglie s&#160;gumovými knoflíky na podrážkách, které se zapichovaly do měkké půdy. Měla jsem na sobě také novou kostkovanou sukni, která trochu vlála ve větru, a&#160;vždycky, když zavlála, červenobílomodré prapory na žerdi před domy se napjaly a&#160;ztuhly a&#160;s&#160;nesouhlasem se ozvaly <span class="MLP-znak-kurziva-11b">tak-tak-tak.</span></p>
			<p class="MLP-text"><span>Ten největší prapor a&#160;největší trávník patřil k&#160;domu Daisy Fayové. Bylo jí právě osmnáct, o&#160;dva roky víc než mně, a&#160;byla daleko nejznámější ze všech mladých děvčat v&#160;Louisvillu. Oblékala se do bílého a&#160;měla malý bílý roadster a&#160;po celý boží den zvonil u&#160;nich telefon a&#160;vzrušení mladí důstojníci z&#160;Camp Tayloru se dožadovali privilegia, aby si ji na ten večer mohli vyhradit pro sebe. „Aspoň na hodinku!“</span></p>
			<p class="MLP-text">Když jsem tenkrát ráno přišla k&#160;jejímu domu, bílý roadster stál u&#160;chodníku a&#160;ona v&#160;něm seděla s&#160;poručíkem, kterého jsem ještě nikdy neviděla. Byli do sebe tak zabráni, že mě neviděla, až jsem byla pět stop od nich.</p>
			<p class="MLP-text">„Nazdar, Jordan,“ nečekaně zvolala. „Pojď sem, prosím tě.“</p>
			<p class="MLP-text">Zalichotilo mi, že se mnou chce mluvit, protože jsem ji ze všech starších děvčat obdivovala nejvíc. Ptala se mě, jestli jdu do Červeného kříže dělat obvazy. Šla jsem. Tak jestli prý bych tam vyřídila, že ona dnes nemůže přijít? Když Daisy mluvila, díval se na ni důstojník tak, jak si každá dívka přeje, aby se na ni muž někdy díval, a&#160;já se dodnes pamatuju na tu příhodu proto, poněvadž se mně to zdálo romantické. Jmenoval se Jay Gatsby a&#160;já jsem ho od té doby celé čtyři roky nespatřila&#160;– ani když jsem se s&#160;ním setkala na Long Islandu, neuvědomila jsem si, že je to tentýž člověk.</p>
			<p class="MLP-text">To se stalo v&#160;roce devatenáct set sedmnáct. Rok nato jsem měla sama několik kavalírů a&#160;začala jsem hrát v&#160;turnajích, takže jsem Daisy moc často nevídala. Stýkala se s&#160;trošku staršími lidmi&#160;– jestli se vůbec s&#160;někým stýkala.</p>
			<p class="MLP-text">Šířily se o&#160;ní divoké zvěsti, jak prý ji matka jednou v&#160;zimě v&#160;noci přistihla, jak si balí věci, protože chtěla odjet do New Yorku a&#160;rozloučit se s&#160;nějakým vojákem, který odjížděl za moře. Důrazně jí v&#160;tom zabránili, ale nemluvila pak s&#160;rodinou po několik týdnů. Potom už nechodila s&#160;vojáky, jenom s&#160;několika plochonohými, krátkozrakými mladými muži z&#160;města, kteří se na vojnu vůbec nemohli dostat.</p>
			<p class="MLP-text">Příští podzim byla už zase veselá, veselá jako vždycky. Po příměří ji poprvé uvedli do společnosti a&#160;v&#160;únoru se prý zasnoubila s&#160;nějakým člověkem z&#160;New Orleansu. V&#160;červnu se vdala za Toma Buchanana z&#160;Chicaga s&#160;tak velkou nádherou, jakou v&#160;Louisvillu do té doby neviděli. Přijel se stovkou lidí ve čtyřech soukromých autokarech a&#160;najal si celé poschodí v&#160;hotelu Muhlbach a&#160;den před svatbou jí dal šňůru perel, které měly cenu tři sta padesát tisíc dolarů.</p>
			<p class="MLP-text">Já jsem byla za družičku. Přišla jsem k&#160;ní do pokoje půl hodiny před svatební hostinou a&#160;zastihla jsem ji nataženou na posteli, půvabnou v&#160;květovaných šatech jako červnová noc a&#160;opilou jako švestka. V&#160;jedné ruce měla láhev sauternského a&#160;v&#160;druhé dopis.</p>
			<p class="MLP-text">„Můžeš mi gratulovat,“ zamumlala. „V&#160;životě jsem ještě nepila, ale je to báječné.“</p>
			<p class="MLP-text">„Co je ti, Daisy?“</p>
			<p class="MLP-text">Polekala jsem se, to vám řeknu; do té doby jsem nikdy neviděla děvče v&#160;takovém stavu.</p>
			<p class="MLP-text">„Tumáš, miláčku.“ Šmátrala v&#160;koši na papír, který měla u&#160;sebe na posteli, a&#160;vytáhla šňůru perel. „Vem je dolů a&#160;vrať je, komu patří. Řekni všem, že si to Daisy rozmyslela. Řekni: Daisy si to rozmyslela!“</p>
			<p class="MLP-text">Dala se do pláče&#160;– plakala a&#160;plakala. Běžela jsem ven a&#160;chytila jsem služebnou její matky, zamkly jsme dveře a&#160;strčily jsme ji do studené vody. Nechtěla pustit ten dopis. Vzala si ho s&#160;sebou do vany a&#160;zmačkala ho do malé mokré kuličky, a&#160;teprve když viděla, že se rozpadá na kousky jako sníh, dovolila mi, abych ho nechala v&#160;misce na mýdlo.</p>
			<p class="MLP-text">Ale neřekla už ani slovo. Daly jsme jí čpavek a&#160;na čelo led, vecpaly jsme ji zase do šatů a&#160;za půl hodiny nato, když jsme vycházely z&#160;pokoje, měla zase perly kolem krku a&#160;bylo po všem. Druhý den v&#160;pět hodin si vzala Toma Buchanana a&#160;nehnula přitom ani brvou a&#160;vydala se na tříměsíční cestu po Tichém oceáně.</p>
			<p class="MLP-text">Viděla jsem je v&#160;Santa Barbaře, když se vrátili, a&#160;myslela jsem, že jsem ještě nikdy neviděla děvče tak zblázněné do svého muže. Když odešel na minutku z&#160;pokoje, rozhlížela se celá nesvá a&#160;s&#160;nanejvýš nepřítomným výrazem říkala: „Kam šel Tom?“ tak dlouho, dokud ho nespatřila jít do dveří. Sedávala nekonečně dlouho na pláži s&#160;jeho hlavou v&#160;klíně, prsty mu hladila oči a&#160;dívala se na něj s&#160;bezedným nadšením. Bylo to dojemné, když je člověk viděl pohromadě&#160;– svádělo ho to, aby se tiše a&#160;okouzleně zasmál. To bylo v&#160;srpnu. Týden potom, co jsem odjela ze Santa Barbary, narazil Tom jednou v&#160;noci cestou do Ventury do nákladního auta a&#160;urazil si přední kolo. Dívka, která byla s&#160;ním, se také dostala do novin, protože si zlomila ruku,&#160; byla to jedna pokojská z&#160;hotelu v&#160;Santa Barbaře.</p>
			<p class="MLP-text">V&#160;dubnu příštího roku se Daisy narodila holčička a&#160;odjeli na rok do Francie. Jednou na jaře jsem je viděla v&#160;Cannes a&#160;později v&#160;Deau­ville a&#160;potom se vrátili do Chicaga, aby se usadili. Jak víte, Daisy byla v&#160;Chicagu hodně známá. Stýkali se s&#160;rozmařilou společností, všichni byli mladí a&#160;divocí, ale ona z&#160;toho vyšla s&#160;naprosto dokonalou pověstí. Snad proto, že nepije. Je to veliká výhoda, když mezi lidmi, kteří pijí hodně, člověk nepije. Může držet jazyk za zuby, a&#160;co víc, může si své drobné výstřednosti načasovat na chvíli, kdy jsou všichni ostatní slepí, takže buď nevidí, nebo je jim to jedno. Možná že se Daisy vůbec nikdy nepouštěla do nějakých dobrodružství&#160;– ale v&#160;tom jejím hlase je něco…</p>
			<p class="MLP-text"><span>No, asi před šesti týdny uslyšela Gatsbyho jméno po letech poprvé. To tehdy, když jsem se vás zeptala&#160;– pamatujete se?&#160;– jestli znáte Gatsbyho ze Západního Vejce. Když jste odešel domů, přišla do mého pokoje, vzbudila mě a&#160;řekla: „Jakého Gatsbyho?“, a&#160;když jsem ho popsala&#160;– napůl jsem přitom spala&#160;–, řekla strašně podivným hlasem, že to musí být člověk, kterého znala. Teprve pak jsem si dala dohromady tohohle Gatsbyho s&#160;důstojníkem v&#160;jejím bílém voze.</span></p>
			<p class="MLP-text-bez1radku--12-0">Když Jordan Bakerová skončila své vyprávění, byli jsme už asi půl hodiny z&#160;hotelu Plaza a&#160;projížděli jsme v&#160;kočáře Ústředním parkem. Slunce už zapadlo za vysoké činžovní domy filmových hvězd západních „Padesátek“ a&#160;jasné hlasy holčiček, shromážděných už jako cvrčkové v&#160;trávě, se ozývaly horkým soumrakem:</p>
			<p class="MLP-verse--I---12-12">„Já jsem ten šejk z&#160;Arábie.<br/>Pro mne tvoje srdce bije.<br/>Až ti spánek oči sklíží,<br/>do stanu se k&#160;tobě vplížím&#160;—“</p>
			<p class="MLP-text">„To byla zvláštní náhoda,“ řekl jsem.</p>
			<p class="MLP-text">„To nebyla vůbec žádná náhoda.“</p>
			<p class="MLP-text">„Proč ne?“</p>
			<p class="MLP-text">„Ten dům Gatsby koupil, aby měl Daisy hned za zálivem.“</p>
			<p class="MLP-text">Tak to nebyly pouze hvězdy, k&#160;nimž vzhlížel oné červnové noci. Náhle přede mnou stál jako živý, jako by se vyloupl z&#160;lůna své bezúčelné nádhery.</p>
			<p class="MLP-text">„Rád by věděl,“ pokračovala Jordan, „jestli k&#160;vám pozvete někdy odpoledne Daisy a&#160;dovolíte mu, aby přišel také.“</p>
			<p class="MLP-text">Skromnost tohoto požadavku mnou otřásla. Čekal pět let a&#160;koupil palác, v&#160;němž světlo hvězd rozdílel náhodným můrám&#160;– jen aby mohl jednou odpoledne přijít na zahradu k&#160;nějakému cizímu člověku.</p>
			<p class="MLP-text">„To jsem se tohle všechno musel dovědět dřív, než mohl požádat o&#160;takovou maličkost?“</p>
			<p class="MLP-text">„On se bojí, čekal už tak dlouho. Myslel si, že byste se mohl urazit. Víte, pod tou slupkou je přece jen chlap.“</p>
			<p class="MLP-text">Něco mě znepokojilo.</p>
			<p class="MLP-text">„Proč neřekl vám, abyste sjednala schůzku?“</p>
			<p class="MLP-text">„Chce, aby viděla jeho dům,“ vysvětlovala. „A&#160;vy bydlíte hned vedle.“</p>
			<p class="MLP-text">„Aha!“</p>
			<p class="MLP-text">„Myslím, že napůl doufal, že jednou zabloudí na nějaký jeho večírek,“ pokračovala Jordan, „ale nepřišla nikdy. Potom se začal příležitostně vyptávat lidí, jestli ji neznají, a&#160;já jsem byla první, koho našel. Bylo to tenkrát, jak pro mne poslal na tom tanečním večírku, a&#160;měl jste to slyšet, jak dlouho a&#160;všelijak oklikou kolem toho chodil. Já mu ovšem hned navrhla oběd v&#160;New Yorku a&#160;myslila jsem, že se zblázní:</p>
			<p class="MLP-text">‚Nechci dělat nic nepřípustného!‘ říkal stále. ‚Chci se s&#160;ní sejít rovnou tady u&#160;sousedů.‘</p>
			<p class="MLP-text">Když jsem řekla, že jste Tomův osobní přítel, chtěl se celého toho nápadu vzdát. Neví toho o&#160;Tomovi mnoho, ačkoliv říká, že už léta čte chicagské noviny pro případ, že by se mu snad podařilo zahlédnout Daisyino jméno.“</p>
			<p class="MLP-text">Byla už tma, a&#160;když jsme projížděli pod malým mostem, položil jsem ruku kolem Jordanina zlatého ramene, přitáhl jsem ji k&#160;sobě a&#160;pozval jsem ji na večeři. Najednou jsem už nemyslel na Daisy a&#160;na Gatsbyho, ale na tuto čistou, tvrdou, vyhraněnou osobu, jejímž oborem byla obecná skepse a&#160;jež se bezstarostně opírala o&#160;oblouk mé paže. V&#160;jakémsi zmalátnělém vzrušení mi v&#160;uších začala znít fráze: „Jsou pouze pronásledovaní a&#160;pronásledující, uhonění a&#160;příliš unavení.“</p>
			<p class="MLP-text">„A&#160;Daisy by měla mít něco ze života,“ zašeptala Jordan.</p>
			<p class="MLP-text">„Chce se s&#160;Gatsbym sejít?“</p>
			<p class="MLP-text">„Nesmí o&#160;tom vědět. Gatsby nechce, aby o&#160;tom věděla. Máte ji jenom pozvat na čaj.“</p>
			<p class="MLP-text">Přejeli jsme kolem stěny tmavých stromů a&#160;pak zazářila do parku fasáda Devětapadesáté ulice, hranol jemného bledého světla. Na rozdíl od Gatsbyho a&#160;Toma Buchanana neměl jsem žádnou dívku, jejíž odtělesněná tvář by se vznášela mezi tmavými římsami a&#160;oslepujícími reklamami, a&#160;tak jsem pevněji sevřel své objetí a&#160;přitáhl jsem děvče vedle mne blíž k&#160;sobě. Její bledá, vzdorovitá ústa se usmála, a&#160;tak jsem si ji přitáhl ještě blíž, tentokrát k&#160;obličeji.</p>
		</div>
</body>
</html>